Algemene voorwaarden Casius B.V.



Artikel 1: Doel Casius

Casius heeft tot doel om intensief met de bij haar aangesloten

ondernemers (hierna Partner genoemd) samen te werken op het gebied

van:

A. hun online presentatie (dienst “website”)

B. het vinden van nieuwe klanten (dienst “matching”)

C. het geven van juridisch advies (dienst “incasso”)

D. het vinden van onderaannemers (dienst “pro-vindt-pro”)



Zulks op vraag van de Partner en telkens voor een periode van 12

maanden met stilzwijgende verlenging van telkens 12 maanden. Zie

verder bij art 6.



Artikel 2: Verantwoordelijkheden van de partijen



Casius verplicht zich er toe:

De online presentatie van de Partner (website of widget) technisch

up-to-date te houden en te zorgen voor 24/7 beschikbaarheid.



Offerte-aanvragen na ontvangst z.s.m. te verrijken en daarna aan de

bieden aan een selectie van Partners die daarvoor het best geplaatst zijn.

Per aanvraag de contactgegevens van een aanvrager te delen

(“matchen”) met maximaal 3 Partners die hun interesse kenbaar maakte.

Gematchte klanten te volgen en te stimuleren om positieve beoordelingen

over de Partner te delen met anderen.



Partners die om advies vragen bij (betalings-)problemen met hun klanten

(al dan niet via Casius) van advies te dienen en/of door te verwijzen naar

de juiste specialisten teneinde met behoud van relatie de problemen op

te lossen.



Zich in te spannen om op vraag van de Partner z.s.m. één of meerdere

collega’s binnen het Partner-netwerk met de aanvrager in contact te

brengen om werk in onder aanneming uit te voeren.



De Partner verplicht zich ertoe:

De inhoud van zijn online presentatie waarheidsgetrouw en up-to-date te

houden. Meer specifiek betekent dat: het aanleveren van

klantenreferenties / het regelmatig uploaden van foto’s van uitgevoerd

werk / het actueel houden van keurmerken en certificaten / het

stimuleren van klanten om beoordelingen te geven i.h.k.v. Erkend

Vakwerk.



Bij elke nieuwe aanvraag z.s.m. doch uiterlijk binnen 24 uur te laten

weten of hij wel of niet in contact wil treden met de aanvrager. Zodra er

een “match” is zo spoedig mogelijk de aanvrager te bellen voor het

maken van een afspraak en zodra er sprake is van opdrachtverlening dit

aan Casius te melden. Minimaal de wettelijke garantie te geven op de

door of namens de Partner uitgevoerde werkzaamheden en door of

namens hem geleverde materialen.



Artikel 3: Tarieven en Betalingscondities

Ter kennisgeving van aan Casius te betalen bedragen ontvangt de Partner

elektronische facturen. Bij domiciliëring vindt deze plaats binnen 7 dagen

na kennisgevingsdatum (SEPA schuldeisersidentificatie ID:

BE29ZZZ0811689466)



Wanneer de facturen niet tijdig worden voldaan worden alle nog

verschuldigde termijnen van het contractjaar ineens opeisbaar. Bij

nalatigheid in de betaling wordt de Partner geacht van rechtswege in

verzuim te zijn en zal Casius voor het nog verschuldigde bedrag een rente

van 2,4% per maand in rekening brengen tot aan het moment waarop de

daadwerkelijke betaling plaatsvindt.



Tevens zal Casius bij verzuim gerechtelijke en buitengerechtelijke kosten

(ter voldoening van haar vordering) bij Partner in rekening brengen en

worden geacht door partijen te zijn vastgesteld op 15% van het

verschuldigde, met een minimum van € 250,-.



Casius kan de tarieven jaarlijks aanpassen aan de gestegen kosten. De

Partner wordt hiervan ten laatste 2 maanden voor ingang van de nieuwe

contractperiode op de hoogte gebracht.



Artikel 4: Voorwaarden

Casius levert de dienst “matching” zodra en zolang Partner een klantscore

van 7,0 of hoger heeft gemeten naar de criteria van “Erkend Vakwerk”

criteria. Meer concreet betekent dit:



● Dat klanten tevreden zijn over het contact met de Partner vanaf

“match” tot en met oplevering.

● Dat klanten tevreden zijn over de kwaliteit van het geleverde werk

● Dat klanten tevreden zijn over de naleving van de planning

● Dat ten minste 8 van de 10 laatste klanten de Partner aanbeveelt

● Dat de Partner er mee instemt dat gebruikers worden geïnformeerd

over de mate waarin de Partner aan deze criteria voldoet.



Bij het niet voldoen aan deze voorwaarden en/of bij

betalingsachterstanden bij Casius wordt de dienstverlening gepauzeerd

totdat weer aan de voorwaarden is voldaan. Pauzering geeft geen recht

op enige restitutie en ontslaat de Partner niet van zijn (toekomstige)

betaalverplichtingen jegens Casius.



Artikel 5: Start en einde van de samenwerking

De overeenkomst komt tot stand bij ondertekening van “de

Samenwerkingsovereenkomst”. Dus ook als nog niet voldaan is aan de

voorwaarden zoals gesteld in art 4. De dienstverlening vangt aan op de in

het contract vermelde ingangsdatum. De samenwerking geldt telkens

voor een periode van 12 maanden, met stilzwijgende verlenging van

telkens een 12-maanden periode, tot opzegging.



Opzegging dient schriftelijk te gebeuren en uiterlijk één volledige

kalendermaand voor aanvang van de nieuwe 12-maanden-periode door

Casius ontvangen te zijn.



Artikel 6: Aansprakelijkheid

De overeenkomsten voor de uitvoering van opdrachten die voortvloeien

uit diensten B en D worden altijd direct gesloten tussen de Partner en zijn

klant, zonder enige tussenkomst van Casius. Casius is derhalve nimmer

aansprakelijk en/of contractueel gebonden ten opzichte van de aanvrager

en staat buiten de rechtsverhouding die tot stand komt tussen de Partner

en zijn klant respectievelijk onderaannemer.



Artikel 7: Toepasbaar recht - Bevoegde rechter

Op deze overeenkomst is Belgisch recht van toepassing. Ieder geschil dat

voortvloeit uit deze overeenkomst zal bij uitsluiting worden voorgelegd

aan de bevoegde rechter te Gent.



Gelezen en akkoord bevonden:

Door ondertekening verklaart de Partner aan deze Algemene

Voorwaarden te kunnen en te willen voldoen.



Namens (naam bedrijf):



Handtekening:



Naam bevoegde namens bedrijf: datum:



versie 2020