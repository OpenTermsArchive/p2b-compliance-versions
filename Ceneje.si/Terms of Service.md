Pogoji uporabe
==============

Podatki, informacije in aplikacije na spletnem portalu Ceneje.si so uporabnikom na voljo pod pogoji oziroma z omejitvami, navedenimi v nadaljevanju.

Predstavitev
------------

Spletni portal Ceneje.si je v lasti podjetja Ceneje d.o.o. Predstavlja **vodilni slovenski portal za primerjalno nakupovanje in spremljanje ponudb** različnih spletnih trgovcev. Podjetje zbira podatke o prodajnem programu s strani večine slovenskih trgovcev ter jih objavlja na portalu [www.ceneje.si.](https://www.ceneje.si/)

Odgovornost
-----------

Vsebina spletnega portala ne predstavlja uradnih informacij, razen če je to posebej navedeno. Podatki, informacije in spletne aplikacije, ki so dosegljive na oziroma prek spletnega portala [www.ceneje.si](https://www.ceneje.si/), se lahko kadarkoli spremenijo brez predhodnega obvestila. Uporabniki uporabljajo spletni portal na lastno odgovornost. Niti Ceneje.si niti druge pravne osebe, ki sodelujejo pri izdelavi oziroma vzdrževanju spletnega portala, ne odgovarjajo za nobeno škodo, posredno ali neposredno, ki bi izhajala iz dostopa, uporabe ali nezmožnosti uporabe podatkov, informacij in aplikacij na spletnem portalu. Za pravilnost podatkov, ki jih Ceneje.si pridobiva od drugih subjektov, Ceneje.si ne jamči. Odgovornost Ceneje.si za škodo, ki bi nastala uporabnikom iz tega naslova, je zato v celoti izključena.

Uporaba in varovanje osebnih podatkov
-------------------------------------

Naša politika varovanja osebnih podatkov je opisana v [Pravilih o zasebnosti](https://www.ceneje.si/pravila-o-zasebnosti).

Uporabniki spletnega portala
----------------------------

Vsakršna uporaba spletnega portala [Ceneje.si](https://www.ceneje.si/), ki ne predstavlja normalne uporabe posameznika, je prepovedana, predstavlja gospodarsko škodo in bo prijavljena ustreznim službam za pregon. Normalna uporaba je uporaba brez kakršnihkoli programskih pripomočkov (spiderjev, skript,..) in v smislu normalnega števila zahtevkov za vpogled v določenem času, pri čemer štejemo za normalno število max. 2 zahtevka na sekundo.

Uporabniki spletnega portala so lahko anonimni ali registrirani. Anonimni uporabniki lahko uporabljajo brezplačne storitve (npr. vpogled v podatke o izdelkih, njihovem stanju zaloge pri določeni trgovini, cenah,...). Registrirani uporabniki z registracijo pridobijo dostop do nekaterih aplikacij portala Ceneje.si, ki neregistriranim uporabnikom niso dostopne. Registrirani uporabniki imajo uporabniško ime in geslo vezano na osebo, ki se je za posamezno storitev prijavila. Uporabniško ime in geslo so dolžni varovati kot poslovno skrivnost in ju ne smejo zaupati drugi osebi. Registrirani uporabniki prevzemajo odgovornost za vse aktivnosti, ki bodo opravljene z njihovim uporabniškim imenom in geslom.

Obseg uporabe podatkovnih baz in pravice intelektualne lastnine
---------------------------------------------------------------

Uporabniki spletnega portala morajo upoštevati naslednja dejstva:

*   da so podatkovne baze v informacijskem sistemu Ceneje.si – v celoti in kot posamezni deli sistema – varovane v skladu z Zakonom o avtorskih in sorodnih pravicah,
*   da so podatki v spletnih storitvah Ceneje.si del podatkovnih baz v smislu določb Zakona o avtorskih in sorodnih pravicah,
*   da je znak "Ceneje.si" varovan kot storitvena oziroma blagovna znamka v skladu z Zakonom o industrijski lastnini.

Zakon o avtorskih in sorodnih pravicah med drugim določa, da uporabnik lahko naenkrat uporablja le neznatne dele podatkovnih baz (kakovostno in/ali količinsko) oziroma v obsegu, ki je predviden v okviru razpoložljivih spletnih aplikacij za anonimne ali registrirane uporabnike. Vse druge oblike nadaljnjega posredovanja oziroma omogočanja uporabe tretjim osebam (npr. objava na strežniku tretje osebe oziroma uporabnika, reproduciranje v drugih dokumentih itd.) so izrecno prepovedane. Ta prepoved se nanaša na vse oblike uporabe, ki presegajo okvire lastne uporabe. Še posebej so prepovedana naslednja ravnanja:

*   uporaba znatnih delov (kakovostno in/ali količinsko) podatkovnih baz (npr. reproduciranje strukture podatkovnih baz, delov strukture podatkovnih baz, skupin zapisov itd.),
*   uporaba podatkovnih baz v nasprotju z njihovo običajno uporabo ali na način, ki bi lahko prizadel interese Ceneje.si (npr. sistematična in ponovljena uporaba neznatnih delov podatkovnih baz itd.),
*   zajemanje znatnih delov (kakovostno in/ali količinsko) podatkovnih baz s posebnimi programskimi rešitvami,
*   odstranitev navedbe virov.

Prepovedana je tudi odstranitev ali zamenjava znakov "Ceneje.si", kadar se pojavljajo na posamičnih podatkih in informacijah. Uporabnik odgovarja za vso škodo, ki bi nastala Ceneje.si zaradi kršitve navedenih pogojev in omejitev.

Uporaba podatkov in informacij s spletnega portala
--------------------------------------------------

Noben podatek oziroma informacija s spletnega portala ne sme biti brez dovoljenja Ceneje.si uporabljena v komercialne namene. Podatkov in informacij s spletnega portala ni dovoljeno zbirati v kakršnikoli javni ali zasebni podatkovni zbirki. Objave na drugih mestih, v kakršnikoli obliki, niso dovoljene, če to pri posameznih podatkih in informacijah ni izrecno navedeno. Podatke in informacije s spletnega portala lahko uporabnik prenese na svoje sisteme za lastno uporabo, pri čemer ne sme spreminjati označb o avtorskih in drugih sorodnih pravicah. Dovoljeno je tiskanje podatkov in informacij z namenom branja za lastne oziroma nekomercialne namene. Kopiranje, posredovanje, ponovno objavljanje, spreminjanje podatkov in informacij ali njihovo pošiljanje po pošti ter razširjanje na kakršenkoli drugačen način brez predhodnega pisnega dovoljenja Ceneje.si je prepovedano.

Povezave na spletne strani
--------------------------

Povezave na spletni portal oziroma osnovno stran in/ali posamezne podstrani se dovoli samo s pisnim soglasjem Ceneje.si.

Strani spletnega portala lahko vsebujejo tudi povezave na druge spletne strani, ki jih ne vzdržuje Ceneje.si, zato Ceneje.si za vsebino teh strani ne odgovarja.

Naroči na Ceneje.si
-------------------

Ceneje si. vsebuje tudi spletno tržnico, ki preko spletne platforme z uporabo funkcije »Naroči na Ceneje.si« omogoča sklepanje poslov. Podatke in podlage za uporabo spletnega mesta z uporabo funkcije »Naroči na Ceneje.si« urejajo Pogoji za uporabnike »Naroči na Ceneje.si«.

### Dostopnost spletnega portala

Ceneje.si si prizadeva uporabnikom zagotavljati nemoteno uporabo spletnega portala - v normalnih pogojih 24 ur dnevno. Zaradi tehničnih razlogov (za potrebe vzdrževanja in/ali zamenjave opreme) si Ceneje.si pridržuje pravico do krajših prekinitev delovanja spletnega portala oziroma motenj dostopa, praviloma po 20. uri.

Reševanja sporov
----------------

Morebitne spore zaradi uporabe spletnega portala v nasprotju z določbami Splošnih pogojev uporabe spletnega portala Ceneje.si bodo uporabniki in Ceneje.si reševali po mirni poti. Če to ne bo mogoče, bo za reševanje sporov pristojno sodišče v Ljubljani.

O piškotkih
-----------

Vse o uporabi piškotkov je opisano v [Pravilih o zasebnosti](https://www.ceneje.si/pravila-o-zasebnosti#cookies).

Nagradna igra - Razkrij nam svojo najljubšo spletno trgovino
------------------------------------------------------------

Pravila nagradne igre “Razkrij nam svojo najljubšo spletno trgovino” v nadaljevanju so poimenovana “pravila”.  
  
1\. Organizator nagradne igre  
Organizator nagradne igre “Razkrij nam svojo najljubšo spletno trgovino” (v nadaljevanju: nagradna igra) je Ceneje.si, Ceneje d.o.o. (DŠ: 87922878), Štukljeva cesta 40, 1000 Ljubljana, v nadaljevanju: Organizator. Nagradna igra se organizira za namen promocije e-commerce tekmovanja Web Retailer Award.  
  
2\. Trajanje nagradne igre  
Nagradna igra se začne 23. 8. 2022 in se odvija v treh krogih. Prvi krog traja od 23. 8. 2022 do 24. 8. 2022, drugi krog od 25. 8. 2022 do 29. 8. 2022, tretji krog pa od 30. 8. 2022 do 5. 9. 2022. Sodelovanje v prvem krogu je možno do 24. 8. 2022 (najkasneje do 23:59:59 navedenega dne), sodelovanje v drugem krogu je mogoče do 29. 8. 2022 (najkasneje do 23:59:59 navedenega dne), sodelovanje v tretjem krogu pa do 5. 9. 2022 (najkasneje do 23:59:59 navedenega dne). Razglasitev zmagovalca vseh treh krogov bo 8. 9. 2022. Nagradna igra se izvaja na [Facebook strani Organizatorja](https://www.facebook.com/Ceneje.si).  
  
3\. Sodelovanje  
V nagradni igri lahko sodelujejo vse fizične osebe s prebivališčem v Republiki Sloveniji in so registrirane na družabnem omrežju Facebook (www.facebook.com), razen zaposlenih pri Organizatorju in ožjih članov njihovih družin (starši, zakonec, otroci, sestre in bratje). Sodelujoči v nagradni igri ne smejo zahtevati nagrade v večjih količinah ali drugačne nagrade, kot je navedena v Pravilih s strani Organizatorja.  
Za sodelovanje v nagradni igri je v komentar pod Facebook objavo potrebno označiti priljubljeno spletno trgovino in v nekaj besedah razložiti, zakaj se mora ta spletna trgovina prijaviti na tekmovanje Web Retailer Award ter upoštevati ostala navodila, napisana v objavi Organizatorja. S sodelovanjem v nagradni igri sodelujoči sprejemajo ta pravila. Pravila nagradne igre so objavljena v splošnih pogojih Organizatorja Ceneje.si.  
  
4\. Nagradni fond in izbor dobitnika  
Nagradni fond: 3 x 20 € darilni bon City Park.  
Nagradna igra se odvija v treh krogih, iz vsakega kroga bo izbran po en zmagovalec/zmagovalka. Zmagovalci iz vseh treh krogov bodo razglašeni 8. 9. 2022. Zmagovalce bo izbrala komisija, objavljeni pa bodo na straneh družabnih omrežij Organizatorja.  
  
5\. Kako prevzeti nagrado?  
Po zaključku nagradne igre bodo zmagovalci obveščeni prek objave na Facebooku Ceneje.si. Dobitniki imajo pet (5) dni, da se javijo Organizatorju in potrdijo prevzem nagrade. Dobitniki morajo v svojem potrditvenem sporočilu poslati ime, priimek, naslov, telefonsko številko in davčno številko.  
Nagrada je darilni bon City Park v vrednosti 20 €. Organizator bo darilne bone zmagovalcem poslal po pošti na naslov, naveden v potrditvenem sporočilu.  
  
6\. Obveščanje javnosti  
S sodelovanjem v nagradnem natečaju uporabniki soglašajo, da se, v primeru, da postanejo zmagovalci, njihovo ime in slika lahko s strani Organizatorja brezplačno uporabita v tiskanem, zvočnem, slikovnem ali video materialu.  
  
7\. Mladoletni sodelujoči v nagradni igri  
Mladoletne osebe lahko sodelujejo v nagradni igri skladno z zakonom. Če je dobitnik nagrade mladoletna oseba, bo Organizator nagrado izročil zakonitemu zastopniku mladoletne osebe po vpogledu v dokumente, ki dokazujejo starševsko oz. skrbniško razmerje.  
Ta nagradna igra na noben način ni sponzorirana ali promovirana s strani Facebooka niti ni povezana s Facebookom.  
  
8\. Ostale določbe  
Organizator ne odgovarja za nepopolno ali nepravočasno sodelovanje v nagradni igri ali za sodelovanje z nepravilnimi podatki.  
Sodelovanje v nagradni igri, nagrada in/ali prevzemanje nagrade niso pogojeni z nakupom izdelka ali storitve. Sodelujoči in druge osebe, ki poskušajo sodelovati v nagradni igri, sami odgovarjajo za stroške sodelovanja (kot npr. strošek prenosa podatkov, internetne povezave, poštnine, klicev in drugih komunikacij, kilometrine itd.), kot tudi v primeru odstopa od nagradne igre.  
V primeru okoliščin, na katere Organizator ne more vplivati (višja sila), se lahko nagradna igra odpove. O tem mora Organizator prek svoje spletne strani in kanalov družabnih omrežij (Facebook) obvestiti vse sodelujoče. V takšnem primeru Organizator ne odgovarja za nastale stroške ali drugo škodo.  
Organizator si pridržuje pravico do spremembe pravil, v kolikor to zahtevajo razlogi tehnične ali komercialne narave, javni razlogi ali drugi utemeljeni razlogi. O vseh spremembah in novostih nagradne igre bo Organizator obvestil sodelujoče na svojih kanalih družabnih omrežij. Zainteresirani lahko za dodatne informacije pišejo na info@ceneje.si.  
Odločitev Organizatorja o vseh vprašanjih v zvezi z nagradno igro ali uporabo teh pravil je dokončna in velja za vse sodelujoče.  
  
9\. Reševanje pritožb  
Vse pritožbe in reklamacije rešuje Organizator, pošiljajo pa se na e-mail naslov info@ceneje.si. V primeru utemeljenih pritožb se Organizator zavezuje, da jih bo razrešil v najkrajšem možnem času in o tem obvestil sodelujočega ali po potrebu tudi ostale sodelujoče. Pri pravnih nesoglasjih med Organizatorjem in sodelujočim ter drugimi osebami se upošteva veljavna zakonodaja. V primeru morebitnih sporov, ki bi izhajali iz te nagradne igre, je pristojno sodišče Republike Slovenije glede na sedež Organizatorja.  
Datum objave in začetka veljave pravil: 23. avgust 2022