Pogoji uporabe
==============

Podatki, informacije in aplikacije na spletnem portalu Ceneje.si so uporabnikom na voljo pod pogoji oziroma z omejitvami, navedenimi v nadaljevanju.

Predstavitev
------------

Spletni portal Ceneje.si je v lasti podjetja Ceneje d.o.o. Predstavlja **vodilni slovenski portal za primerjalno nakupovanje in spremljanje ponudb** različnih spletnih trgovcev. Podjetje zbira podatke o prodajnem programu s strani večine slovenskih trgovcev ter jih objavlja na portalu [www.ceneje.si.](https://www.ceneje.si/)

Odgovornost
-----------

Vsebina spletnega portala ne predstavlja uradnih informacij, razen če je to posebej navedeno. Podatki, informacije in spletne aplikacije, ki so dosegljive na oziroma prek spletnega portala [www.ceneje.si](https://www.ceneje.si/), se lahko kadarkoli spremenijo brez predhodnega obvestila. Uporabniki uporabljajo spletni portal na lastno odgovornost. Niti Ceneje.si niti druge pravne osebe, ki sodelujejo pri izdelavi oziroma vzdrževanju spletnega portala, ne odgovarjajo za nobeno škodo, posredno ali neposredno, ki bi izhajala iz dostopa, uporabe ali nezmožnosti uporabe podatkov, informacij in aplikacij na spletnem portalu. Za pravilnost podatkov, ki jih Ceneje.si pridobiva od drugih subjektov, Ceneje.si ne jamči. Odgovornost Ceneje.si za škodo, ki bi nastala uporabnikom iz tega naslova, je zato v celoti izključena.

Uporaba in varovanje osebnih podatkov
-------------------------------------

Naša politika varovanja osebnih podatkov je opisana v [Pravilih o zasebnosti](https://www.ceneje.si/pravila-o-zasebnosti).

Uporabniki spletnega portala
----------------------------

Vsakršna uporaba spletnega portala [Ceneje.si](https://www.ceneje.si/), ki ne predstavlja normalne uporabe posameznika, je prepovedana, predstavlja gospodarsko škodo in bo prijavljena ustreznim službam za pregon. Normalna uporaba je uporaba brez kakršnihkoli programskih pripomočkov (spiderjev, skript,..) in v smislu normalnega števila zahtevkov za vpogled v določenem času, pri čemer štejemo za normalno število max. 2 zahtevka na sekundo.

Uporabniki spletnega portala so lahko anonimni ali registrirani. Anonimni uporabniki lahko uporabljajo brezplačne storitve (npr. vpogled v podatke o izdelkih, njihovem stanju zaloge pri določeni trgovini, cenah,...). Registrirani uporabniki z registracijo pridobijo dostop do nekaterih aplikacij portala Ceneje.si, ki neregistriranim uporabnikom niso dostopne. Registrirani uporabniki imajo uporabniško ime in geslo vezano na osebo, ki se je za posamezno storitev prijavila. Uporabniško ime in geslo so dolžni varovati kot poslovno skrivnost in ju ne smejo zaupati drugi osebi. Registrirani uporabniki prevzemajo odgovornost za vse aktivnosti, ki bodo opravljene z njihovim uporabniškim imenom in geslom.

Obseg uporabe podatkovnih baz in pravice intelektualne lastnine
---------------------------------------------------------------

Uporabniki spletnega portala morajo upoštevati naslednja dejstva:

* da so podatkovne baze v informacijskem sistemu Ceneje.si – v celoti in kot posamezni deli sistema – varovane v skladu z Zakonom o avtorskih in sorodnih pravicah,
* da so podatki v spletnih storitvah Ceneje.si del podatkovnih baz v smislu določb Zakona o avtorskih in sorodnih pravicah,
* da je znak "Ceneje.si" varovan kot storitvena oziroma blagovna znamka v skladu z Zakonom o industrijski lastnini.

Zakon o avtorskih in sorodnih pravicah med drugim določa, da uporabnik lahko naenkrat uporablja le neznatne dele podatkovnih baz (kakovostno in/ali količinsko) oziroma v obsegu, ki je predviden v okviru razpoložljivih spletnih aplikacij za anonimne ali registrirane uporabnike. Vse druge oblike nadaljnjega posredovanja oziroma omogočanja uporabe tretjim osebam (npr. objava na strežniku tretje osebe oziroma uporabnika, reproduciranje v drugih dokumentih itd.) so izrecno prepovedane. Ta prepoved se nanaša na vse oblike uporabe, ki presegajo okvire lastne uporabe. Še posebej so prepovedana naslednja ravnanja:

* uporaba znatnih delov (kakovostno in/ali količinsko) podatkovnih baz (npr. reproduciranje strukture podatkovnih baz, delov strukture podatkovnih baz, skupin zapisov itd.),
* uporaba podatkovnih baz v nasprotju z njihovo običajno uporabo ali na način, ki bi lahko prizadel interese Ceneje.si (npr. sistematična in ponovljena uporaba neznatnih delov podatkovnih baz itd.),
* zajemanje znatnih delov (kakovostno in/ali količinsko) podatkovnih baz s posebnimi programskimi rešitvami,
* odstranitev navedbe virov.

Prepovedana je tudi odstranitev ali zamenjava znakov "Ceneje.si", kadar se pojavljajo na posamičnih podatkih in informacijah. Uporabnik odgovarja za vso škodo, ki bi nastala Ceneje.si zaradi kršitve navedenih pogojev in omejitev.

Uporaba podatkov in informacij s spletnega portala
--------------------------------------------------

Noben podatek oziroma informacija s spletnega portala ne sme biti brez dovoljenja Ceneje.si uporabljena v komercialne namene. Podatkov in informacij s spletnega portala ni dovoljeno zbirati v kakršnikoli javni ali zasebni podatkovni zbirki. Objave na drugih mestih, v kakršnikoli obliki, niso dovoljene, če to pri posameznih podatkih in informacijah ni izrecno navedeno. Podatke in informacije s spletnega portala lahko uporabnik prenese na svoje sisteme za lastno uporabo, pri čemer ne sme spreminjati označb o avtorskih in drugih sorodnih pravicah. Dovoljeno je tiskanje podatkov in informacij z namenom branja za lastne oziroma nekomercialne namene. Kopiranje, posredovanje, ponovno objavljanje, spreminjanje podatkov in informacij ali njihovo pošiljanje po pošti ter razširjanje na kakršenkoli drugačen način brez predhodnega pisnega dovoljenja Ceneje.si je prepovedano.

Povezave na spletne strani
--------------------------

Povezave na spletni portal oziroma osnovno stran in/ali posamezne podstrani se dovoli samo s pisnim soglasjem Ceneje.si.

Strani spletnega portala lahko vsebujejo tudi povezave na druge spletne strani, ki jih ne vzdržuje Ceneje.si, zato Ceneje.si za vsebino teh strani ne odgovarja.

Naroči na Ceneje.si
-------------------

Ceneje si. vsebuje tudi spletno tržnico, ki preko spletne platforme z uporabo funkcije »Naroči na Ceneje.si« omogoča sklepanje poslov. Podatke in podlage za uporabo spletnega mesta z uporabo funkcije »Naroči na Ceneje.si« urejajo Pogoji za uporabnike »Naroči na Ceneje.si«.

### Dostopnost spletnega portala

Ceneje.si si prizadeva uporabnikom zagotavljati nemoteno uporabo spletnega portala - v normalnih pogojih 24 ur dnevno. Zaradi tehničnih razlogov (za potrebe vzdrževanja in/ali zamenjave opreme) si Ceneje.si pridržuje pravico do krajših prekinitev delovanja spletnega portala oziroma motenj dostopa, praviloma po 20. uri.

Reševanja sporov
----------------

Morebitne spore zaradi uporabe spletnega portala v nasprotju z določbami Splošnih pogojev uporabe spletnega portala Ceneje.si bodo uporabniki in Ceneje.si reševali po mirni poti. Če to ne bo mogoče, bo za reševanje sporov pristojno sodišče v Ljubljani.

O piškotkih
-----------

Vse o uporabi piškotkov je opisano v [Pravilih o zasebnosti](https://www.ceneje.si/pravila-o-zasebnosti#cookies).

Nagradna igra “Ceneje.si in Yes pohištvo podarjata razkošno boxspring posteljo - Ujemi svoje sanje!”
----------------------------------------------------------------------------------------------------

Pravila nagradne igre “Ceneje.si in Yes pohištvo podarjata razkošno boxspring posteljo - Ujemi svoje sanje!” (v nadaljevanju: Pravila) so opisana spodaj.

  

#### Organizatorji nagradne igre

Organizator nagradne igre “Ceneje.si in Yes pohištvo podarjata razkošno boxspring posteljo - Ujemi svoje sanje!” (v nadaljevanju: nagradna igra) je Ceneje.si, Ceneje d.o.o. (matična številka: 6699421000), Dunajska cesta 155, 1000 Ljubljana, v sodelovanju s podjetjem, Pohištvo Il ambienti d.o.o. (matična številka: 6564194000) s sedežem na Obrtna ulica 11, 9000 Murska Sobota, v nadaljevanju: Organizatorja. Nagradna igra se organizira za namen promocije Ceneje.si in trgovine Yes pohištvo.

  

#### Trajanje nagradne igre

Nagradna igra se začne 19. decembra 2023. Možno je sodelovati do 19. januarja 2024 (tj. najkasneje do 23:59:59 ure na navedeni dan). Nagrajenec bo izžreban 22. januarja 2024. Nagradna igra poteka na spletni strani Ceneje.si.

  

#### Sodelovanje

Pravico do sodelovanja v nagradni igri imajo vse fizične osebe s stalnim prebivališčem v Republiki Sloveniji, razen zaposlenih Organizatorja in članov njihovih tesnih družinskih članov (starši, zakonec, otroci, sestre in bratje). Udeleženci, ki sodelujejo v nagradni igri, ne smejo zahtevati nagrad v večjem obsegu ali drugačne nagrade, kot so navedene v Pravilih s strani Organizatorja.

Za sodelovanje v nagradni igri se mora sodelujoči prijaviti na nagradno igro in v prijavi poslati svoje ime in priimek, elektronski naslov in naslov bivanja. Možna je samo ena prijava z istimi osebnimi podatki. Za prijavo na nagradno igro je potrebno strinjanje s Pravili in pogoji nagradne igre in Pravili o zasebnosti.

  

#### Nagradni sklad in izbor nagrajencev

Nagradni sklad: boxspring postelja Bella 180 x 200 cm v vrednosti €2.152,31.

Vsi sodelujoči v nagradni igri prejmejo kodo za 50% popust na dostavo pri nakupu pohištva v spletni trgovini Yes pohištvo.

Nagrajenec nagradne igre bo naključno izžreban 22. januara. Ceneje.si bo obvestil zmagovalca o nagradi in poslal vse potrebne osebne podatke nagrajenca podjetju Pohištvo Il ambienti d.o.o., ki bo nagrajencu poslalo nagrado.

  

#### Kako prevzeti nagrado?

Po zaključku nagradne igre bo nagrajenec o zmagi obveščen po e-mail naslovu, s katerim se je prijavil na nagradno igro. Nagrajenec ima pet (5) dni časa, da se javi Organizatorju in potrdi prevzem nagrade. Nagrajenec mora v potrditvenem sporočilu poslati ime, priimek, naslov, e-mail naslov, davčno številko in za potrebe dostavne službe - tudi telefonsko številko.

Nagradni sklad je boxspring postelja Bella 180 x 200 cm, vrednosti €2.152,31. Nagrade ni mogoče zamenjati za gotovino, ali drug izdelek v denarni protivrednosti nagrade.

V kolikor se izžrebani ne odzove v roku 5 dni, se nagrada ne podeli. V primeru, da nagrade ni mogoče izročiti nagrajencu in se ta vrne organizatorju, se šteje, da je nagrajenec nagrado zavrnil in se le-ta ne podeli.

  

#### Javna objava

S sodelovanjem v nagradni igri se sodelujoči strinjajo, da se lahko njihovi komentarji uporabljajo pri promocijah blagovnih znamk Organizatorja brez kakršnegakoli nadomestila.

S sodelovanjem v tej nagradni igri udeleženci soglašajo, da se, če postanejo prejemniki nagrade, njihovo ime in slika lahko s strani Organizatorja brez doplačila objavi in uporabi v tiskanem, zvočnem, slikovnem in video materialu.

  

#### Mladoletni udeleženci nagradne igre

Pravico do sodelovanja v nagradni igri imajo mladoletne osebe, v skladu z zakonom. Če je nagrajenec nagrade mladoletna oseba, bo Organizator nagrado izročil osebi, ki je na podlagi zakona ali odločbe državnega organa dolžna skrbeti zanjo, po pregledu dokumentov, ki dokazujejo starševski ali skrbniški odnos.

  

#### Zaščita podatkov in Druge odredbe

Vsi osebni podatki udeležencev so shranjeni na strežnikih organizatorja Ceneje d.o.o. in se lahko uporabljajo in obdelujejo izključno za namen te nagradne igre. Osebni podatki pridobljeni v tej nagradni igri (ime, priimek, e-mail, naslov bivanja, mesto in poštna številka) se bodo delili s podjetjem Pohištvo Il ambienti d.o.o. (matična številka: 6564194000) s sedežem na Obrtna ulica 11, 9000 Murska Sobota za namen nagradne igre in pošiljanja promocijskih novic s strani trgovine Yes pohištvo.

Organizator ne odgovarja za nepopolno sodelovanje v nagradni igri ali sodelovanje v nagradni igri s napačnimi podatki. Sodelovanje v nagradni igri, nagrada in/ali prevzem nagrade niso pogojeni s nakupom kateregakoli izdelka ali storitve. Udeleženec in druge osebe, ki poskušajo sodelovati v nagradni igri, sami krijejo vse stroške sodelovanja (kot so stroški prenosa podatkov, dostopa do interneta, poštnine, klicev in druge komunikacije, kilometrine itd.), pa tudi v primeru odpovedi nagradne igre.

V primeru okoliščin, na katere Organizator ne more vplivati (višja sila), se lahko nagradna igra prekliče. Organizator mora o tem obvestiti vse udeležence prek svoje spletne strani in družbenih omrežij (Facebook in Instagram). V takšnem primeru Organizator ni odgovoren udeležencem povrniti morebitnih stroškov ali druge škode.

Organizator si pridržuje pravico do spremembe pravil, če to zahtevajo tehnični ali komercialni razlogi, javni razlogi ali drugi upravičeni razlogi. Vse spremembe in novice nagradnega tekmovanja bo Organizator sporočil udeležencem na spletnem mestu Ceneje.si. Za dodatne informacije se lahko zainteresirana oseba obrne na e-poštni naslov [marketing@ceneje.si](mailto:marketing@ceneje.si).

  

#### Reševanje pritožb

Vse pritožbe in reklamacije rešuje Organizator, pošljejo pa se lahko na e-mail naslov marketing@ceneje.si. V primeru utemeljenih pritožb se Organizator zavezuje k reševanju le-teh v najkrajšem možnem času. O tem bo obvestil udeleženca in po potrebi tudi druge udeležence. Za pravne spore med Organizatorjem in udeležencem ter drugimi osebami se upošteva veljavno zakonodajo. V primeru sporov, ki bi izhajali iz te nagradne igre, je pristojno sodišče v Ljubljani.

Datum objave in začetek veljavnosti teh pravil: 19. december 2023.