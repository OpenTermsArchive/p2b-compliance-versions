Pogoji uporabe
==============

Podatki, informacije in aplikacije na spletnem portalu Ceneje.si so uporabnikom na voljo pod pogoji oziroma z omejitvami, navedenimi v nadaljevanju.

Predstavitev
------------

Spletni portal Ceneje.si je v lasti podjetja Ceneje d.o.o. Predstavlja **vodilni slovenski portal za primerjalno nakupovanje in spremljanje ponudb** različnih spletnih trgovcev. Podjetje zbira podatke o prodajnem programu s strani večine slovenskih trgovcev ter jih objavlja na portalu [www.ceneje.si.](https://www.ceneje.si/)

Odgovornost
-----------

Vsebina spletnega portala ne predstavlja uradnih informacij, razen če je to posebej navedeno. Podatki, informacije in spletne aplikacije, ki so dosegljive na oziroma prek spletnega portala [www.ceneje.si](https://www.ceneje.si/), se lahko kadarkoli spremenijo brez predhodnega obvestila. Uporabniki uporabljajo spletni portal na lastno odgovornost. Niti Ceneje.si niti druge pravne osebe, ki sodelujejo pri izdelavi oziroma vzdrževanju spletnega portala, ne odgovarjajo za nobeno škodo, posredno ali neposredno, ki bi izhajala iz dostopa, uporabe ali nezmožnosti uporabe podatkov, informacij in aplikacij na spletnem portalu. Za pravilnost podatkov, ki jih Ceneje.si pridobiva od drugih subjektov, Ceneje.si ne jamči. Odgovornost Ceneje.si za škodo, ki bi nastala uporabnikom iz tega naslova, je zato v celoti izključena.

Uporaba in varovanje osebnih podatkov
-------------------------------------

Naša politika varovanja osebnih podatkov je opisana v [Pravilih o zasebnosti](https://www.ceneje.si/pravila-o-zasebnosti).

Uporabniki spletnega portala
----------------------------

Vsakršna uporaba spletnega portala [Ceneje.si](https://www.ceneje.si/), ki ne predstavlja normalne uporabe posameznika, je prepovedana, predstavlja gospodarsko škodo in bo prijavljena ustreznim službam za pregon. Normalna uporaba je uporaba brez kakršnihkoli programskih pripomočkov (spiderjev, skript,..) in v smislu normalnega števila zahtevkov za vpogled v določenem času, pri čemer štejemo za normalno število max. 2 zahtevka na sekundo.

Uporabniki spletnega portala so lahko anonimni ali registrirani. Anonimni uporabniki lahko uporabljajo brezplačne storitve (npr. vpogled v podatke o izdelkih, njihovem stanju zaloge pri določeni trgovini, cenah,...). Registrirani uporabniki z registracijo pridobijo dostop do nekaterih aplikacij portala Ceneje.si, ki neregistriranim uporabnikom niso dostopne. Registrirani uporabniki imajo uporabniško ime in geslo vezano na osebo, ki se je za posamezno storitev prijavila. Uporabniško ime in geslo so dolžni varovati kot poslovno skrivnost in ju ne smejo zaupati drugi osebi. Registrirani uporabniki prevzemajo odgovornost za vse aktivnosti, ki bodo opravljene z njihovim uporabniškim imenom in geslom.

Obseg uporabe podatkovnih baz in pravice intelektualne lastnine
---------------------------------------------------------------

Uporabniki spletnega portala morajo upoštevati naslednja dejstva:

* da so podatkovne baze v informacijskem sistemu Ceneje.si – v celoti in kot posamezni deli sistema – varovane v skladu z Zakonom o avtorskih in sorodnih pravicah,
* da so podatki v spletnih storitvah Ceneje.si del podatkovnih baz v smislu določb Zakona o avtorskih in sorodnih pravicah,
* da je znak "Ceneje.si" varovan kot storitvena oziroma blagovna znamka v skladu z Zakonom o industrijski lastnini.

Zakon o avtorskih in sorodnih pravicah med drugim določa, da uporabnik lahko naenkrat uporablja le neznatne dele podatkovnih baz (kakovostno in/ali količinsko) oziroma v obsegu, ki je predviden v okviru razpoložljivih spletnih aplikacij za anonimne ali registrirane uporabnike. Vse druge oblike nadaljnjega posredovanja oziroma omogočanja uporabe tretjim osebam (npr. objava na strežniku tretje osebe oziroma uporabnika, reproduciranje v drugih dokumentih itd.) so izrecno prepovedane. Ta prepoved se nanaša na vse oblike uporabe, ki presegajo okvire lastne uporabe. Še posebej so prepovedana naslednja ravnanja:

* uporaba znatnih delov (kakovostno in/ali količinsko) podatkovnih baz (npr. reproduciranje strukture podatkovnih baz, delov strukture podatkovnih baz, skupin zapisov itd.),
* uporaba podatkovnih baz v nasprotju z njihovo običajno uporabo ali na način, ki bi lahko prizadel interese Ceneje.si (npr. sistematična in ponovljena uporaba neznatnih delov podatkovnih baz itd.),
* zajemanje znatnih delov (kakovostno in/ali količinsko) podatkovnih baz s posebnimi programskimi rešitvami,
* odstranitev navedbe virov.

Prepovedana je tudi odstranitev ali zamenjava znakov "Ceneje.si", kadar se pojavljajo na posamičnih podatkih in informacijah. Uporabnik odgovarja za vso škodo, ki bi nastala Ceneje.si zaradi kršitve navedenih pogojev in omejitev.

Uporaba podatkov in informacij s spletnega portala
--------------------------------------------------

Noben podatek oziroma informacija s spletnega portala ne sme biti brez dovoljenja Ceneje.si uporabljena v komercialne namene. Podatkov in informacij s spletnega portala ni dovoljeno zbirati v kakršnikoli javni ali zasebni podatkovni zbirki. Objave na drugih mestih, v kakršnikoli obliki, niso dovoljene, če to pri posameznih podatkih in informacijah ni izrecno navedeno. Podatke in informacije s spletnega portala lahko uporabnik prenese na svoje sisteme za lastno uporabo, pri čemer ne sme spreminjati označb o avtorskih in drugih sorodnih pravicah. Dovoljeno je tiskanje podatkov in informacij z namenom branja za lastne oziroma nekomercialne namene. Kopiranje, posredovanje, ponovno objavljanje, spreminjanje podatkov in informacij ali njihovo pošiljanje po pošti ter razširjanje na kakršenkoli drugačen način brez predhodnega pisnega dovoljenja Ceneje.si je prepovedano.

Povezave na spletne strani
--------------------------

Povezave na spletni portal oziroma osnovno stran in/ali posamezne podstrani se dovoli samo s pisnim soglasjem Ceneje.si.

Strani spletnega portala lahko vsebujejo tudi povezave na druge spletne strani, ki jih ne vzdržuje Ceneje.si, zato Ceneje.si za vsebino teh strani ne odgovarja.

Naroči na Ceneje.si
-------------------

Ceneje si. vsebuje tudi spletno tržnico, ki preko spletne platforme z uporabo funkcije »Naroči na Ceneje.si« omogoča sklepanje poslov. Podatke in podlage za uporabo spletnega mesta z uporabo funkcije »Naroči na Ceneje.si« urejajo Pogoji za uporabnike »Naroči na Ceneje.si«.

### Dostopnost spletnega portala

Ceneje.si si prizadeva uporabnikom zagotavljati nemoteno uporabo spletnega portala - v normalnih pogojih 24 ur dnevno. Zaradi tehničnih razlogov (za potrebe vzdrževanja in/ali zamenjave opreme) si Ceneje.si pridržuje pravico do krajših prekinitev delovanja spletnega portala oziroma motenj dostopa, praviloma po 20. uri.

Reševanja sporov
----------------

Morebitne spore zaradi uporabe spletnega portala v nasprotju z določbami Splošnih pogojev uporabe spletnega portala Ceneje.si bodo uporabniki in Ceneje.si reševali po mirni poti. Če to ne bo mogoče, bo za reševanje sporov pristojno sodišče v Ljubljani.

O piškotkih
-----------

Vse o uporabi piškotkov je opisano v [Pravilih o zasebnosti](https://www.ceneje.si/pravila-o-zasebnosti#cookies).

Nagradna igra “COUNTING DOWN TILL CHRISTMAS WITH AFRODITA COSMETICS”
--------------------------------------------------------------------

Pravila nagradne igre “Counting down till christmas with Afrodita cosmetics“ so v nadaljevanju poimenovana “pravila”.

  

#### 1\. Organizator nagradne igre

Organizator nagradne igre “Counting down till christmas with Afrodita cosmetics“ (v nadaljevanju: nagradna igra) je Ceneje.si, Ceneje d.o.o. (matična številka: 6699421000), Dunajska cesta 155, 1000 Ljubljana, v sodelovanju s podjetjem, Kozmetika Afrodita d.o.o. (matična številka: 5300444), Kidričeva ulica 54, 3250 Rogaška Slatina, v nadaljevanju: Organizatorja. Nagradna igra se organizira za namen promocije Ceneje.si in Kozmetika Afrodita.

  

#### 2\. Trajanje nagradne igre

Nagradna igra se začne 25.11.2022. Sodelovanje v nagradni igri je možno do 23.12.2022. (tj. najkasneje do 23:59:59 navedenega dne). Nagradna igra se bo odvila v 5 nagradnih krogih, traja pet tednov in se objavlja vsak petek istočasno na Instagram in Facebook straneh Organizatorja.

V času trajanja nagradne igre bo vsak teden v četrtek razglašen zmagovalec predhodnega tedna.

Nagradna igra poteka na Facebook in Instagram straneh Organizatorjev ([https://www.instagram.com/ceneje\_si](https://www.instagram.com/ceneje_si) in [https://www.facebook.com/Ceneje.si](https://www.facebook.com/Ceneje.si)).

  

#### 3 .Sodelovanje

Pravico do sodelovanja v nagradni igri imajo vse fizične osebe s prebivališčem v Republiki Sloveniji in ki so registrirane na družbenem omrežju Facebook ([https://www.facebook.com/Ceneje.si](https://www.facebook.com/Ceneje.si)) ali Instagram ([https://www.instagram.com/ceneje\_si](https://www.instagram.com/ceneje_si)) razen zaposlenih pri Organizatorjih in ožjih članov družin zaposlenih (starši, zakonec, otroci, sestre in bratje). Udeleženci v nagradni igri ne morejo zahtevati nagrade v večjih količinah ali drugačne nagrade od tiste, ki je navedena v pravilih s strani Organizatorjev.

Za sodelovanje v nagradni igri je potrebno v komentar objave na Facebooku/Instagramu na kreativen način odgovoriti na vprašanje, postavljeno v objavi Organizatorja in slediti ostalim navodilom, napisanim v objavi Organizatorja. S sodelovanjem v nagradni igri sodelujoči sprejemajo ta pravila. Pravila nagradne igre so objavljena na Facebook i Instagram straneh in v splošnih pogojih Organizatorja Ceneje.si.

  

#### 4\. Nagradni fond in izbor dobitnika

Nagradni fond: 10 x darilni paket Afrodita kozmetike.

Zmagovalca nagradne igre bo izbrala komisija Ceneje.si, dobitnik pa bo objavljen na straneh družabnih omrežij Organizatorja.

  

#### 5\. Kako prevzeti nagrado?

Po zaključku nagradne igre bo dobitnik o tem obveščen v objavi na Facebooku/Instagramu Ceneje.si. Dobitnik ima pet (5) dni časa, da se javi Organizatorju in potrdi prevzem nagrade. Dobitnik mora v potrditvenem sporočilu poslati ime, priimek, naslov, davčno številko in za potrebe dostavne službe - tudi telefonsko številko.

Nagradni fond je 10 paketov Afrodita kozmetike. Ceneje.si bo obvestil zmagovalca o dobitku in poslal vse potrebne podatke podjetju Kozmetika Afrodita, ki bo dobitnikom poslalo darilne pakete kozmetike.

  

#### 6\. Javna objava

S sodelovanjem v tej nagradni igri udeleženci soglašajo, da se, če postanejo dobitniki, njihovo ime in slika lahko s strani Organizatorja brez doplačila objavi in uporabi v tiskanem, zvočnem, slikovnem in video materialu.

  

#### 7\. Mladoletni udeleženci nagradne igre

Mladoletne osebe lahko sodelujejo v nagradni igri v skladu z zakonom. Če je dobitnik nagrade mladoleten, bo Organizator nagrado izročil osebi, ki je zakonsko ali na podlagi odloka državnega organa dolžna skrbeti za mladoletno osebo, a samo po predložitvi dokumenta, ki dokazuje starševsko ali skrbniško razmerje.

Ta nagradna igra ni sponzorirana ali promovirana s strani Facebooka, niti ni povezana s Facebookom.

  

#### 8\. Druge odredbe

Organizator ne odgovarja za nepopolno ali nepravočasno sodelovanje v nagradni igri ali za sodelovanje z napačnimi podatki.

Sodelovanje v nagradni igri, nagrada in/ali prevzem nagrade niso pogojeni z nakupom izdelka ali storitve. Udeleženec in druge osebe, ki poskušajo sodelovati v nagradni igri, sami krijejo vse stroške sodelovanja (npr. stroški prenosa podatkov, internetne povezave, poštnine, klicev ali drugih načinov komunikacije, kilometrine itd.), kar velja tudi v primeru odpovedi nagradne igre.

V primeru okoliščin, na katere Organizator nima vpliva (višja sila), se lahko nagradna igra odpove. O tem mora Organizator na svojih spletnih straneh in kanalih družbenih omrežij (Facebook in Instagram) obvestiti vse udeležence. V takem primeru Organizator ne odgovarja za nastale stroške ali drugo škodo.

Organizator si pridržuje pravico do sprememb teh pravil, če to zahtevajo razlogi tehnične ali poslovne narave, javni razlogi ali drugi utemeljeni razlogi. Organizator bo udeležence o vseh spremembah in novostih nagradne igre obvestil na kanalih družbenih omrežij Facebook in Instagram. Za dodatne informacije lahko zainteresirani pišejo na [info@ceneje.si](mailto:info@ceneje.si).

Odločitev Organizatorja o vseh vprašanjih v zvezi z nagradno igro ali uporato teh pravil je končna in velja za vse udeležence.

  

#### 9\. Reševanje sporov

Vse pritožbe in reklamacije rešuje Organizator, pošljejo pa se lahko na e-mail naslov [info@ceneje.si](mailto:info@ceneje.si). V primeru utemeljenih pritožb se Organizator zavezuje k reševanju le-teh v najkrajšem možnem času. O tem bo obvestil udeleženca in po potrebi tudi druge udeležence. Za pravne spore med Organizatorjem in udeležencem ter drugimi osebami se upošteva veljavno zakonodajo. V primeru sporov, ki bi izhajali iz te nagradne igre, je pristojno sodišče v Ljubljani.

Datum objave in začetka veljavnosti teh pravil: 25. november 2022