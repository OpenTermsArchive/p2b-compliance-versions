Fulltextové vyhledávání
=======================

Technické podmínky
------------------

Po odeslání dotazu se zobrazí stránka s výsledky vyhledávání. Typicky tato stránka obsahuje více výsledků následujících druhů:

* [Přirozené výsledky](https://napoveda.seznam.cz/cz/fulltext-hledani-v-internetu/technicke-podminky/organic)
* [Upoutávky a chytré karty](https://napoveda.seznam.cz/cz/fulltext-hledani-v-internetu/technicke-podminky/upoutavky)
* [Miniaplikace a karusel](https://napoveda.seznam.cz/cz/fulltext-hledani-v-internetu/technicke-podminky/miniaplikace)
* [Reklamu](https://napoveda.seznam.cz/cz/fulltext-hledani-v-internetu/technicke-podminky/reklama)

Přirozené výsledky
------------------

Jedná se o odkazy v hlavní oblasti výsledků, jejichž pozice je určována stejnou technologií nezávisle na názvu domény a jejím vztahu ke společnosti Seznam.cz. Tyto výsledky nelze žádným způsobem přímo ovlivňovat nebo koupit. Oblast přirozených výsledků je hlavní částí stránky vyhledávání a běžně se v ní zobrazuje 10 přirozených odkazů. Struktura přirozeného výsledku je popsána v části [struktura výsledku](https://napoveda.seznam.cz/cz/fulltext-hledani-v-internetu/struktura-vysledku).

Pro řazení přirozených výsledků je klíčový proces strojového učení. Modely strojového učení využívají předem připravené příklady hodnocení stránek k dotazu tzv. _anotace_ dle níže přiložených pravidel. Na základě modelů, které ze strojového učení vznikají, pak Seznam vyhledávání zcela automatizovaně řadí výsledky přirozeného vyhledávání.

**Informace, které slouží jako hlavní parametry při vyhodnocování modelů relevance:**

* Informace o výskytu slov z dotazu v dokumentu nebo v odkazech.
* Grafové algoritmy nad odkazovou sítí a statistiky zpětných odkazů.
* Zpětná vazba od uživatelů: počet kliků na výsledek, počet kliků na výsledky z webu.
* Shoda jazyka dokumentu s jazykem dotazu.
* Informace o dotazu: jazyk, slovní druhy, vzácnost jednotlivých slov (jak často se vyskytují v textech dokumentů), počet segmentů dotazu, které mají samostatný význam.
* Informace o dokumentu: jazyk, statistiky výskytu html elementů (odstavce, nadpisy, seznamy, obrázky), protokol http/https, velikost dokumentu, velikost bezeztrátově komprimovaného dokumentu, výskyt kódů reklamních systémů.

Upoutávky a chytré karty
------------------------

Mají přidanou informační hodnotu pro uživatele. Jejich začlenění mezi výsledky vyhledávání je prováděno plně automatizovaně, a to na základě relevance upoutávky vůči přirozeným výsledkům vyhledávání. Relevanci zařazení mezi přirozené výsledky určuje převážně uživatelská zpětná vazba v podobě klikání. Výsledek vyhledávání jako celek tak mnohem věrohodněji reflektuje realitu a mnohem lépe odráží potřeby uživatelů, aniž by docházelo ke zhoršení kvality při vyhledávání. Obsah upoutávek dodávají interní a partnerské služby společnosti Seznam.cz nebo veřejné databáze.

**Kompletní seznam upoutávek a karet:**

* [Upoutávky](https://napoveda.seznam.cz/cz/fulltext-hledani-v-internetu/zobrazeni-dalsich-sluzeb/)
* [Chytré karty](https://napoveda.seznam.cz/cz/fulltext-hledani-v-internetu/chytre-karty/)

Miniaplikace a karusel
----------------------

Miniapliakce mají za cíl přímo odpovědět na dotaz uživatele v základních otázkách (např. kalkulačka). Karusel pomáhá s orientací a výběrem souvisejících dotazů v tématu (např. jedlé houby). Miniaplikace i karusel se zobrazují přímo pod vyhledávacím polem. Odpovídají pouze, když mají přidanou hodnotu pro uživatele./p>

**Kompletní seznam miniaplikací a přímých odpovědí:**

* [Miniaplikace](https://napoveda.seznam.cz/cz/fulltext-hledani-v-internetu/miniaplikace/)
* [Odpovídač](https://napoveda.seznam.cz/cz/fulltext-hledani-v-internetu/odpovidac/)
* [Karusely](https://napoveda.seznam.cz/cz/fulltext-hledani-v-internetu/karusely/)

Reklama
-------

Jedná se o speciální pozice v rámci výsledků vyhledávání technologicky i funkčně oddělené od Přirozených výsledů vyhledávání, tak jak jsou popsány výše. Tyto výsledky jsou označeny jako Reklama. V bočním a horním panelu se mohou zobrazit tzv. _Produktové inzeráty_. Detailnější informace o reklamních pozicích Sklik, způsobech jejich řazení i možnostech jejich objednání naleznete na [stránce nápovědy Skliku](http://napoveda.sklik.cz/).

**Pravidla anotací ke stažení (formát PDF):**

* [Pravidla anotování relevance verze 4.0.0.-2022.01.pdf](https://napoveda.seznam.cz/soubory/Fulltext/Pravidla-anotovani-relevance-verze-4.0.0_-022.01.pdf)