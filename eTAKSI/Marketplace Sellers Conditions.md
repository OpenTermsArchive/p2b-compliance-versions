1



PASLAUGŲ TEIKIMO SUTARTIS



dėl naudojimosi eTAKSI sistema



Vilnius



Paskutinį kartą atnaujinta: 2020 m. liepos 23 d.



UAB Oryo (įmonės kodas 300625108, buveinės adresas Minsko pl. 3, Vilnius (toliau sutartyje - ORYO),



ir privatus asmuo, kurio duomenys pateikiami eTAKSI asmeninėje vairuotojo paskyroje sutikus su šios paslaugų teikimo

sutarties sąlygomis asmens (toliau Sutartyje – Nepriklausomas vairuotojas),



toliau sutartyje kartu vadinami Šalimis, atskirai – Šalimi,



Šalys sudaro šią elektroninę paslaugų teikimo sutartį dėl naudojimosi ORYO paslaugomis (toliau sutrumpintai vadinama –

Sutartis).



Šios Sutarties nuostatomis apibrėžiamos pagrindinės naudojimosi ORYO) teikiamomis paslaugomis sąlygos. Norėdami teikti

pavežėjimo paslaugą ir gauti prieigą prie UAB Oryo programų, svetainių, turinio, produktų ir paslaugų privalote atidžiai

perskaityti šias sąlygas ir su jomis sutikti.



1. SĄVOKŲ APIBRĖŽIMAI IR SUTARTIES AIŠKINIMAS

1.1. Sutartyje, išskyrus tuos atvejus, kai Sutarties punkto kontekstas reikalautų kitos prasmės, toliau nurodytos sąvokos turi

tokias reikšmes:

1.1.1. Sutartis – tai tarp ORYO ir Nepriklausomo vairuotojo (pavėžėjimo paslaugas teikiančio asmens) sudaryta ši

paslaugų teikimo sutartis.

1.1.2. eTAKSI sistema (toliau Sutartyje - Sistema) – tai programinės ir techninės įrangos visuma, įgalinanti efektyviai

paskirstyti į Sistemą įvestus arba Sistemos pagalba gautus pavežėjimo užsakymus tarp prie Sistemos prisijungusių

bei Sistema besinaudojančių Nepriklausomų vairuotojų, siųsti trumpuosius tekstinius pranešimus (SMS), priimti

mokėjimus tiesiogiai nuskaitant kelionės kainą nuo Kliento banko kortelės bei atliekanti kitas jai priskirtinas

funkcijas.

1.1.3. eTaksi programėlė – išmaniojo įrenginio arba interneto programėlė, skirta Užsakymų pateikimui, priėmimui bei

tam tikrais atvejais Mokėjimų už kelionę atlikimui.

1.1.4. Identifikacinės priemonės – ORYO Nepriklausomam vairuotojui suteikti vartotojo vardas ir slaptažodis, kurie

identifikuoja Nepriklausomą vairuotoją naudojantis Sistema.

1.1.5. Paslaugos – remiantis Sutartimi Nepriklausomam vairuotojui ORYO teikiamos bet kokio pobūdžio paslaugos.

1.1.6. ORYO–pavėžėjimo paslaugų operatorius, kuriam priklauso skaitmeninė platforma eTAKSI, sudarantis sąlygas

susitarti dėl pavėžėjimo paslaugų, ir užtikrinantis, kad pavėžėjimo paslaugos yra teikiamos vairuotojų per

platformą.

1.1.7. Nepriklausomas vairuotojas – pilnametystės sulaukęs fizinis asmuo, kuris atitinka Lietuvos Respublikos teisės

aktų ir Pavėžėjimo paslaugų operatoriaus keliamus reikalavimus, yra sudaręs atitinkamą susitarimą su Pavėžėjimo

paslaugų operatoriumi ir teikiantis pavėžėjimo paslaugas naudojantis eTAKSI sistema.

1.1.8. Techninė įranga – Nepriklausomo vairuotojo naudojami išmaniųjų technologijų prietaisai tokie kaip planšetinis

kompiuteris, išmanusis telefonas su Android 2.2 arba vėlesne operacine sistema ir turintys GPS imtuvą su įdiegta

Sistema užsakymams gauti.

1.1.9. Klientas –asmuo, bet kokiu eTAKSI Sistemos kanalu pateikęs pavėžėjimo paslaugų užsakymą.

1.1.10. Užsakymas – automobilio iškvietimas gautas ir atsiųstas per Sistemą Nepriklausomam vairuotojui.

1.1.11. Užsakymo mokestis – Nepriklausomo vairuotojo mokestis mokamas ORYO už teikiamas paslaugas.

2



1.1.12. Mokėjimas už kelionę – Kliento atsiskaitymas už Nepriklausomo vairuotojo suteiktas pavežėjimo paslaugas

grynaisiais pinigais, naudojant open banking sistemą arba per eTaksi programėlę.

1.1.13. Mokėjimas už kelionę grynaisiais pinigais – Kliento atsiskaitymas už Nepriklausomo vairuotojo suteiktas

paslaugas grynaisiais pinigais tiesiogiai Nepriklausomam vairuotojui.

1.1.14. Mokėjimas už kelionę eTaksi programėlėje – Kliento atliekamas Mokėjimas už kelionę automatiškai nuskaitant

kelionės kainą nuo eTaksi programėlėje Kliento pridėtos banko kortelės (nurodant kortelės duomenis).

1.1.15. Mokėjimas už kelionę naudojant open banking sistemą - Kliento atliekamas Mokėjimas už kelionę Klientui

patvirtinant mokėjimą Smart ID kodu.

1.2. Sutartyje, išskyrus, jeigu kontekstas reikalauja kitaip, žodžiai, nurodantys vienaskaitą, apima ir daugiskaitą (ir atvirkščiai),

o žodžiai, nurodantys asmenis, taip pat apima ir juridinius asmenis.

1.3. Sutarties straipsnių pavadinimai yra vartojami tik patogumo dėlei ir neturi įtakos Sutarties aiškinimui.



2. SUTARTIES OBJEKTAS

2.1. ORYO įsipareigoja Sutartyje įvardintomis sąlygomis ir tvarka sudaryti Nepriklausomam vairuotojui galimybę naudotis

Sistema, gauti ir priimti Užsakymus, o Nepriklausomas vairuotojas įsipareigoja tinkamai aptarnauti Klientų Užsakymus ir

atsiskaityti už suteiktas paslaugas.

2.2. Šalys pripažįsta, kad ORYO nėra vežėjas, taip pat, kad ORYO neteikia transporto paslaugų.

2.3. Šalys pripažįsta, kad ORYO ir Nepriklausomo vairuotojo nesieja darbo teisiniai santykiai.



3. SUTARTIES SUDARYMAS

3.1. Ši Sutartis sudaroma Nepriklausomam vairuotojui pateikus prašomus atitikimą 4 Sutarties straipsnyje numatytiems

reikalavimams patvirtinančius dokumentus bei patvirtinus registracijos paraišką svetainėje: https://etaksi.lt/tapk-

vairuotoju/

3.2. Registracijos proceso pabaigoje paspausdamas „Registruotis“, Nepriklausomas vairuotojas pareiškia ir užtikrina, kad

pagal galiojančius teisės aktus turi teisę sudaryti šią Sutartį; aiškiai supranta ir sutinka būti saistomas šios Sutarties

sąlygų, įskaitant visus kylančius įsipareigojimus bei patvirtina, kad visa registracijos paraiškoje pateikta informacija yra

tiksli, teisinga ir išsami.

3.3. Sutarties galiojimo, nutraukimo ir keitimo sąlygos yra numatytos šios Sutarties 10 straipsnyje.



4. NEPRIKLAUSOMAM VAIRUOTOJUI KELIAMI REIKALAVIMAI

4.1. Nepriklausomu vairuotoju norintis būti asmuo turi atitikti tokius reikalavimus:

4.1.1. Asmuo turi būti sulaukęs pilnametystės;

4.1.2. Asmeniui Lietuvos Respublikoje yra išduotas leidimas vykdyti keleivių vežimo už atlygį lengvaisiais automobiliais

pagal užsakymą veiklą;

4.1.3. Asmuo turi turėti ne mažiau kaip dvejų metų automobilio vairavimo stažą;

4.1.4. Asmuo privalo nebūti teistas. Prieš sudarydamas sutartį jis pateikia ORYO tai patvirtinančią pažymą;

4.1.5. Asmuo galės teikti pavėžėjimo paslaugą tik tuo atveju, jeigu nebus įvykdęs grubių kelių eismo taisyklių pažeidimų

(asmuo privalo nebūti baustas už chuliganišką vairavimą, greičio viršijimą daugiau kaip 30 km/h ir turi būti

nesukėlęs eismo įvykių);

4.1.6. Asmeniui nuosavybės teise turi priklausyti ne senesnis nei 14 metų geros būklės automobilis, arba turi turėti

nuomos/panaudos/lizingo sutartį ar kitą dokumentą, suteikiantį teisę valdyti/naudotis nurodytu automobiliu.

4.1.7. Asmuo turi užregistruoti individualią veiklą ir pateikti tai patvirtinančią pažymą;

4.1.8. Asmuo turės pateikti galiojančią privalomojo transporto priemonių valdytojų civilinės atsakomybės draudimo

sutartį;

4.1.9. Asmuo turi užtikrinti, kad jo naudojama Globali padėties nustatymo sistema (GPS) veikia tinkamai (t.y. GPS

paklaida negali būti didesnė negu 10m, signalas turi būti stiprus bei netrūkinėti ir t.t.);

4.1.10. Asmuo turi atitikti kitus teisės aktų keliamus reikalavimus.

4.1. Nepriklausomu vairuotoju norintis būti asmuo turės ORYO suteikti prašomą asmeninę informaciją pildant registracijos

formą svetainėje https://etaksi.lt/tapk-vairuotoju/. Nepriklausomo vairuotojo pateikti asmens duomenys yra tvarkomi

vadovaujantis 2016 m. balandžio 27 d. Europos Parlamento ir Tarybos reglamentu (ES) 2016/679 dėl fizinių asmenų

apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB

(Bendrasis duomenų apsaugos reglamentas) (OL 2016 L 119, p. 1) ir Lietuvos Respublikos asmens duomenų teisinės

apsaugos įstatymu.

4.2. Nepriklausomas vairuotojas privalo užtikrinti atitikimą šios Sutarties 4.1 punkte nustatytiems reikalavimams visą

Sutarties galiojimo laikotarpį.

3



4.3. Pažymėtina, kad ORYO turi pilną vienašališko pasirinkimo teisę nuspręsti su kokiais asmenimis sudaryti Sutartį. Taigi,

asmeniui atitinkančiam formalius 4.1. punkte nustatytus reikalavimus nėra garantuojama, kad su juo Sutartis bus

sudaryta.



5. UŽSAKYMŲ PERDAVIMO TVARKA

5.1. ORYO gavusi Užsakymus iš Klientų, pagal nustatytą procedūrą, perduoda informaciją Nepriklausomam vairuotojui.

5.2. Nepriklausomas vairuotojas, gavęs Užsakymą, jį priima ir patvirtina pagal Sistemos naudojimosi tvarką.

5.3. Nepriklausomas vairuotojas, patvirtinęs Užsakymą, vyksta į Kliento Užsakymo vietą.



6. KAINA IR ATSISKAITYMO TVARKA

6.1. Nepriklausomas vairuotojas Užsakymo mokestį moka avansu. Avansinis mokėjimas nėra grąžinamas, išskyrus šios

Sutarties 10.7 ir 10.12.1 punkte numatytus atvejus.

6.2. Užsakymo mokestis yra paskaičiuojamas užbaigus kelionę. Jis yra kintantis ir priklauso nuo tam tikrų parametrų (įskaitant,

bet neapsiribojant: prognozuojama kelionės trukmė, prognozuojamas kelionės atstumas, prognozuojama kelionės

pradžios vieta, prognozuojama kelionės pabaigos vieta, kelionės trukmė, kelionės atstumas, Nepriklausomo vairuotojo

reitingas, atstumas iki kliento, kiti neskelbiami parametrai).

6.3. Užsakymo mokestis negali būti didesnis nei 25% (be PVM) kelionės kainos. Tais atvejais, kai Nepriklausomas vairuotojas

turi pagrįstą interesą prašyti, kad Užsakymo mokestis būtų perskaičiuotas (pvz. dėl sistemos ar žmogiškųjų klaidų

neužfiksavus kelionės baigimo paskaičiuojama atitinkamai didesnė kelionės kaina), per 3 dienas po kelionės

Nepriklausomas vairuotojas turi ORYO pateikti rašytinę užklausą bei atitinkamus dokumentus ir/arba įrodymus,

patvirtinančius realius atstumus tarp Užsakymo gavimo metu pateiktų adresų, Kliento pateiktus duomenis ir pan.

6.4. ORYO pasilieka teisę taikyti Užsakymo mokestį Nepriklausomo vairuotojo iniciatyva atšaukus kelionę, neatsižvelgiant į

tokio atšaukimo priežastis.

6.5. ORYO pasilieka teisę, esant pagrįstai priežasčiai, t.y. nustačius pažeidimą (įskaitant, bet neapsiribojant, kad buvo vežta

ilgesniu maršrutu, įvykdžius užsakymą nebuvo sustabdytas atitinkamas apskaitos aparatas, padarius techninę klaidą,

dėl kurios pakito galutinė kaina) koreguoti Užsakymo mokesčio dydį neatsižvelgiant į šios Sutarties 6.3 punktą.

6.6. Tais atvejais, kai Mokėjimas už kelionę atliekamas per eTaksi programėlę, ORYO nuo Kliento banko kortelės nuskaitytus

pinigus Nepriklausomam vairuotojui perveda į jo nurodytą banko sąskaitą ne vėliau kaip per 30 dienų nuo Mokėjimo

už kelionę atlikimo per eTaksi programėlę.

6.7. Tais atvejais, kai Mokėjimas už kelionę atliekamas per eTaksi programėlę arba naudojant open banking sistemą, ORYO

pasilieka teisę Klientų skundų pagrindu peržiūrėti kelionių kainas bei esant pagrindui Nepriklausomo vairuotojo vardu

ir jo sąskaita grąžinti Klientui permokėtą sumą.

6.8. Tuo atveju, jei Mokėjimas už kelionę atliktas per eTaksi programėlę nebuvo įskaitytas dėl netinkamos Kliento kreditinės

kortelės arba Mokėjimas už kelionę atšaukiamas ar neįskaitomas dėl kitų priežasčių, ORYO nėra įsipareigojusi išmokėti

Nepriklausomam vairuotojui mokesčio, kurį yra skolingas Klientas.

6.9. Tais atvejai, kai Mokėjimas už kelionę atliekamas per eTaksi programėlę ar naudojant open banking sistemą,

Nepriklausomas vairuotojas suteikia teisę ORYO teisę Nepriklausomo vairuotojo vardu Klientui išrašyti sąskaitą faktūrą.

6.10. ORYO nesaisto atsakomybė dėl neteisingai atliktų pinigų pavedimų Nepriklausomam vairuotojui (Klientui Mokėjimą už

kelionę atlikus per eTaksi programėlę) tais atvejais, kai Nepriklausomas vairuotojas nurodo neteisingus/netikslius banko

duomenis. Jei šie duomenys nėra patikslinami per 90 dienų, Nepriklausomas vairuotojas laikomas praradusiu teisę

reikalauti šių mokėjimų.

6.11. Jei Nepriklausomas vairuotojas neįgyvendina ar netinkamai įgyvendina pareigą, numatytą šios Sutarties 7.5.7 punkte

bei per klaidą identifikuoja ne tą Klientą, o per eTaksi programėlę atliekamas Mokėjimas už kelionę priskiriamas

asmeniui, kuriam nebuvo suteiktos pavežėjimo paslaugos arba kuris neužsakė šių paslaugų kitiems Klientams, ORYO

atlygina šiam asmeniui sumokėtą mokestį Nepriklausomo vairuotojo sąskaita.



7. ŠALIŲ ĮSIPAREIGOJIMAI

7.1. Šalys pareiškia ir garantuoja:

7.1.1. Šalis privalo vykdyti šioje Sutartyje nustatytą veiklą pagal Lietuvos Respublikos įstatymus.

7.1.2. Šalis atliko visus teisinius veiksmus, būtinus, kad Sutartis būtų tinkamai sudaryta ir galiotų, ir turi visus teisės aktų

numatytus leidimus, licencijas, reikalingas tinkamam Sutarties vykdymui.

7.1.3. Sutartį sudarė turėdamos tikslą realizuoti jos nuostatas bei galėdamos realiai įvykdyti Sutartyje ir jos prieduose

duotus įsipareigojimus;

7.1.4. Sutartį sudarė nepažeisdamos ir neturėdamos tikslo pažeisti Lietuvos Respublikos teisės aktų ar kitų jų veiklą

reglamentuojančių dokumentų;

4



7.1.5. Šalys yra mokios ir joms neiškelta arba nėra numatoma iškelti bylos dėl jų likvidavimo;

7.1.6. Sutartį sudarė gera valia ir siekdamos įvykdyti Sutarties nuostatuose užfiksuotas sąlygas.

7.2. Šalys patvirtina, kad Sutarties 7.1 straipsnio punktais savo duotus pareiškimus padarė siekdamos įtikinti viena kitą

sudaryti šią Sutartį ir, kad Sutartį sudarė remdamosi ir pilnai pasikliaudamos kiekvienu iš šių pareiškimų.

7.3. Šalys garantuoja, kad Sutarties 7.1 punkte padaryti pareiškimai Sutarties sudarymo dieną yra tikri ir teisingi visomis

esminėmis sąlygomis ir, kad nei viename šių pareiškimų nėra praleistos kokios nors aplinkybės, kurios leistų laikyti tokį

pareiškimą klaidinančiu ar turinčiu kitokią prasmę.

7.4. Prisijungęs eTAKSI vairuotojo programėlėje, Nepriklausomas vairuotojas patvirtina, kad jis gavo Identifikacines

priemones prisijungimui prie Sistemos ir turi darbui su pastarąja Sistema reikalingą programinę įrangą (kurią

Nepriklausomas vairuotojas parsisiunčia iš ORYO pateiktos nuorodos).

7.5. Nepriklausomas vairuotojas įsipareigoja:

7.5.1. Tinkamai naudotis Sistema (pagal jam paaiškintą Sistemos naudojimosi tvarką bei sąlygas), nepažeisti ORYO arba

Sutartyje numatytos naudojimosi Sistema (įskaitant jos atskiras sudedamąsias dalis) tvarkos.

7.5.2. Pavėžėjimo paslaugas teikti savanoriškai pasirinktu jam priimtinu laiku.

7.5.3. Pavėžėjimo paslaugų teikimo metu laikyti įjungtą Techninę įrangą su įjungtu ekranu ir aktyvia eTAKSI aplikacija.

7.5.4. Pavėžėjimo paslaugų teikimo metu nedelsiant priimti ir aptarnauti per Sistemą gaunamus Klientų užsakymus. Tuo

tikslu atlikti visus Sistemos naudojimosi instrukcijoje numatytus veiksmus bei tinkamai suteikti pavėžėjimo

paslaugas.

7.5.5. Vežti Klientą į jo pageidaujamą vietą trumpiausiu keliu arba paties Kliento nurodytu maršrutu.

7.5.6. Užtikrinti vežamų Klientų saugumą ir kultūringą aptarnavimą. Paslaugų teikimo metu Nepriklausomas vairuotojas

turi būti tvarkingai apsirengęs.

7.5.7. Tais atvejais, kai atsiskaitymas už pavežėjimo paslaugas atliekamas naudojantis eTaksi programėle, prieš teikiant

pavežėjimo paslaugas Nepriklausomas vairuotojas turi įsitikinti, kad paslauga iš tiesų teikiama atitinkamam

Klientui arba, kad Klientas tiesiogiai patvirtino, jog leidžia kitiems keleiviams vykti naudojantis keleivio paskyra.

7.5.8. Užtikrinti, kad Nepriklausomo vairuotojo automobilis atitiktų Techninius motoriniu transporto priemonių ir jų

priekabų reikalavimus, patvirtintus Valstybines keliu transporto inspekcijos prie Susisiekimo ministerijos viršininko

2008 m. liepos 29 d. įsakymu Nr. 2B-290.

7.5.9. ORYO reklaminės priemonės, susijusios su iškvietimu, žymos, etiketės, lipdukai ir kiti eTAKSI žymintys ženklai,

nurodantys, kad naudojamasi eTAKSI Sistema, Nepriklausomo vairuotojo turi ir gali būti naudojami vieninteliu

tikslu – nurodyti, kad teikiate paslaugas per eTAKSI platformą. Leidimas naudoti eTAKSI ženklą yra neišimtinis,

neperleidžiamas ir neperduodamas ir yra prarandamas Sutarties nutraukimo atveju.

7.5.10. Jokiais būdais ar priemonėmis nebandyti sutrikdyti Sistemos ar jos atskirų dalių veikimo.

7.5.11. Pažeidus aukščiau einančiame punkte numatytą įsipareigojimą, Nepriklausomas vairuotojas privalo pilnai

atlyginti visas ORYO patirtas su tokiu aukščiau einančiame papunktyje įvardintu pažeidimu susijusias išlaidas,

reikalingas tinkamam Sistemos veikimui atstatyti arba užtikrinti.

7.5.12. Pasibaigus Sutarčiai ar jai nutrūkus, jokiomis aplinkybėmis nesinaudoti Sistema ir sunaikinti visas su Sistema

susijusias bylas iš savo turimos techninės įrangos bei sunaikinti/ištrinti visas turimas Identifikacines priemones.

7.5.13. Neatskleisti jokių identifikacinių duomenų, reikalingų darbui su Sistema (pavyzdžiui, bet neapsiribojant,

prisijungimo prie Sistemos vartotojo vardo, slaptažodžio ir panašiai), jokiems tretiesiems asmenims bei imtis

visų įmanomų saugumo priemonių, kad tokių duomenų (įskaitant Identifikacines priemones) nesužinotų jokie

tretieji asmenys.

7.5.14. Nepriklausomas vairuotojas neturi teisės be išankstinio ORYO sutikimo perleisti jokiai trečiai šaliai Sutartimi jam

suteiktų teisių bei įsipareigojimų.

7.5.15. Nepriklausomas vairuotojas neturi teisės (ir neturi teisės leisti kam nors kitam) kopijuoti, keisti/analizuoti

apgrąžos inžinerijos (reverse engineer) būdu jokios Sistemoje naudojamos programinės įrangos ar jos pagrindu

kurti išvestinius darbus, taip pat dekompiliuoti (detalesnės analizės būdu) ar kitaip stengtis sužinoti Sistemoje

naudojamos programinės įrangos ar kurios nors jos dalies išeitinius kodus.

7.5.16. ORYO nustačius, kad Nepriklausomas vairuotojas nevykdo arba netinkamai vykdo Sutartyje nustatytus

įsipareigojimus, Nepriklausomas vairuotojas moka ORYO nustatytą dydžio (tačiau ne daugiau kaip 500 EUR)

baudą už kiekvieną tokį atvejį. Netesybų (delspinigių, baudų) sumokėjimas neatleidžia Šalių nuo atitinkamų

įsipareigojimų įvykdymo, išskyrus teisės aktuose numatytus atvejus.

7.5.17. Nepriklausomas vairuotojas privalo savo sąskaita rūpintis paslaugų teikimui naudojamos įrangos, įskaitant, bet

neapsiribojant transporto priemonės ir išmaniojo telefono, eksploatacija ir priežiūra. Nepriklausomas

vairuotojas atsakingas yra už visas išlaidas, patirtas teikiant pavežėjimo paslaugas, įskaitant, bet neapsiribojant

5



degalais, mobiliųjų duomenų planų mokesčiais, muito mokesčiais, transporto priemonės nusidėvėjimu,

remontu, draudimu ir kt.

7.5.18. Nepriklausomas vairuotojas įsipareigoja laikytis visų mokestinių prievolių, kylančių iš galiojančių teisės aktų,

susijusių su pavežėjimo paslaugų teikimu.

7.5.19. Tinkamai vykdyti kitus įsipareigojimus, numatytus Sutartyje ir galiojančiuose Lietuvos Respublikos teisės aktuose.

7.6. ORYO įsipareigoja:

7.6.1. Nepriklausomam vairuotojui teikti kokybiškas (atitinkančias Sutartyje įvardintus reikalavimus) paslaugas.

7.6.2. Neatidėliotinai savo galimybių ribose šalinti Sistemos veikimo sutrikimus (Sistemos veikimo klaidas, netikslumus).

7.6.3. Savo sąskaita viešinti informaciją apie teikiamas pavežimo paslaugas, vykdyti reklamines kampanijas, siekiant

pritraukti daugiau Klientų.

7.6.4. Teikti Nepriklausomam vairuotojui informaciją ir /ar dokumentus, būtinus Sutarčiai vykdyti.

7.6.5. Teikti informacinio pobūdžio rinkos apžvalgas per eTaksi programėlę, asmeninę paskyrą ir/ar kitais žinomais

kontaktais, siekiant Nepriklausomą vairuotoją informuoti apie laikotarpius, kai paslaugų paklausa yra didžiausia.

Šios apžvalgos yra rekomendacinės ir pareigų Nepriklausomam vairuotojui nesukuria. Rinkos apžvalgų

skaičiavimai yra pagrįsti statistika, todėl ORYO nesaisto jokios rūšies atsakomybė tais atvejais, kai reali rinkos

situacija neatitinka rinkos apžvalgoje pateiktų vertinimų;

7.6.6. Savo diskrecija taikyti kampanijas, užtikrinančias minimalų uždarbį Nepriklausomam vairuotojui per tam tikrą laiką

suteikus pavežėjimo paslaugas, konkrečius kampanijos reikalavimus ir sąlygas atsiunčiant per eTaksi programėlę,

asmeninę paskyrą ir/ar kitais žinomais kontaktais.

7.6.7. Savo diskrecija taikyti kampanijas Klientams, siekiant paskatinti naudojimąsi eTaksi programėle. Jei vykdant tokią

kampaniją Mokesčio už kelionę suma yra sumažinama, Užsakymo mokestis atitinkamai sumažinamas suma,

kurios dydis lygus piniginei Klientui pasiūlytos lengvatos vertei.

7.6.8. Tinkamai vykdyti kitus įsipareigojimus, numatytus Sutartyje ir galiojančiuose Lietuvos Respublikos teisės aktuose.



8. ATSAKOMYBĖ

8.1. Nepriklausomas vairuotojas supranta, kad teikdamas pavėžėjimo paslaugas tretiesiems asmenims, dėl savo ar kitų

asmenų kaltės, gali sukelti žalą trečiųjų asmenų sveikatai ar turtui.

8.2. Nepriklausomas vairuotojas prisiima pilną finansinę, moralinę (neturtinę) ir teisinę atsakomybę už netinkamai suteiktas

paslaugas ar sukeltą žalą tretiesiems asmenims ar jų turtui.

8.3. Nepriklausomas vairuotojas įsipareigoja pilnai atlyginti trečiųjų asmenų sveikatai ir turtui sukeltą žalą. Jei dėl

Nepriklausomo vairuotojo neteisėto veikimo ir/ar neveikimo ORYO ir/ar tretieji asmenys patyrė žalą (nuostolius),

Nepriklausomas vairuotojas įsipareigoja nedelsiant, tačiau ne vėliau kaip per 15 (penkiolika) dienų nuo atitinkamo

prašymo gavimo, visiškai kompensuoti ORYO ir/ar trečiųjų asmenų patirtą žalą (nuostolius).

8.4. ORYO jokiomis aplinkybėmis negali būti laikoma atsakinga už Nepriklausomo vairuotojo sukeltą žalą tretiesiems

asmenims.

8.5. Nepriklausomas vairuotojas įsipareigoja jokios aplinkybėmis nereikalauti iš ORYO kompensuoti žalą, kurią

Nepriklausomas vairuotojas gali sukelti trečiųjų asmenų sveikatai ar turtui.

8.6. Nepriklausomas vairuotojas taip pat įsipareigoja nereikalauti iš ORYO kompensuoti žalą, kurią Nepriklausomas

vairuotojas gali patirti dėl trečiųjų asmenų veiksmų.



9. DRAUDIMAS

9.1. Nepriklausomas vairuotojas privalo savarankiškai (savo atsakomybe) pasirūpinti tinkamu privalomuoju transporto

priemonių valdytojų civilinės atsakomybės draudimu.

9.2. Nepriklausomam vairuotojui siūloma papildomai pasirūpinti transporto priemonių vairuotojų ir keleivių draudimu nuo

nelaimingų atsitikimų, o taip pat imtis visų papildomų priemonių galinčių apsaugoti turtinius interesus, susijusius su

trečiųjų asmenų gyvybe, sveikata ir turtu.

9.3. ORYO nėra atsakinga už Nepriklausomų vairuotojų sudarytų draudimo sutarčių galiojimą ar jų vykdymą.



10. SUTARTIES GALIOJIMAS, NUTRAUKIMAS IR KEITIMAS

10.1. Sutartis įsigalioja nuo pirmo prisijungimo eTAKSI vairuotojo programėlėje momento ir galioja 3 (tris) mėnesius. Jei nei

viena iš šalių, bet kuriuo Sutarties galiojimo metu arba likus ne mažiau kaip 14 (keturiolikai) dienų iki termino pabaigos

raštu nepareiškia savo noro nutraukti Sutartį, jos galiojimas pratęsiamas dar 3 (trims) mėnesiams. Tokių pratęsimų

skaičius neribojamas.

6



10.2. ORYO turi teisę laikinai blokuoti Nepriklausomo vairuotojo paskyrą, jei tris mėnesius iš eilės ji buvo neaktyvi. Norėdamas

iš naujo aktyvuoti paskyrą Nepriklausomas vairuotojas turi susisiekti el. paštu vairuotojai@etaksi.lt ir siekiant atnaujinti

duomenis dar kartą ORYO pateikti registracijai eTaksi programėlėje reikalingus dokumentus.

10.3. ORYO turi teisę vienašališkai keisti Sutarties sąlygas. Apie Sutarties sąlygų pakeitimus ORYO Nepriklausomą vairuotoją

informuoja eTAKSI vairuotojo programėlėje, nurodant pakeitimų įsigaliojimo datą. Po šių pakeitimų įsigaliojimo

Nepriklausomam vairuotojui toliau naudojantis eTAKSI programėle laikoma, kad jis su pakeitimais sutinka.

10.4. Jeigu kuri nors šios Sutarties nuostata taptų negaliojančia dėl prieštaravimo imperatyvioms įstatymų nuostatoms ar dėl

kitų priežasčių, tai neatleis šalių nuo jų įsipareigojimų vykdymo ir, jeigu teisiškai įmanoma, šalys privalės dėti visas

pastangas, kad pasiektų tikslus, kurie ekonominiu požiūriu būtų artimiausi tokiose nuostatose numatytiems tikslams.

Tokiu atveju šalys turi susitarti pakeisti netinkamą nuostatą ekonominiu požiūriu artimiausia nuostata.

10.5. Šalys įsipareigoja visais atvejais laikytis Lietuvos Respublikos teisės aktų nustatyto reglamentavimo, įskaitant Lietuvos

Respublikos transporto kodeksą, Susisiekimo ministerijos patvirtintas Keleivių ir bagažo vežimo taisykles, o taip pat kitų

teisės aktų reikalavimų. Sutarties nuostatos turi būti keičiamos tuo atveju, jeigu keičiami Lietuvos Respublikos teisės

aktai reglamentuojantys pavėžėjimo paslaugos teikimą.

10.6. Kiekviena šalis gali nutraukti Sutartį prieš terminą dėl bet kokių priežasčių (jų neįvardindama) bei nesikreipdama į teismą,

raštu informavusi apie tai kitą šalį prieš 14 (keturiolika) kalendorinių dienų iki numatomos Sutarties nutraukimo dienos.

10.7. Tuo atveju, jei Sutartis prieš terminą nutraukiama ORYO iniciatyva šios Sutarties 10.6 punkte numatytais terminais ir

tvarka, Nepriklausomam vairuotojui grąžinamas įmokėto ir nepanaudoto avanso likutis.

10.8. Nutraukus Sutartį, lieka galioti Sutarties nuostatos, susijusios su atsakomybe bei atsiskaitymais tarp Šalių pagal šią Sutartį,

taip pat visos kitos Sutarties nuostatos, kurios, kaip aiškiai nurodyta, išlieka galioti po Sutarties nutraukimo arba turi

išlikti galioti, kad būtų visiškai įvykdyta ši Sutartis.

10.9. ORYO turi teisę nedelsiant sustabdyti Paslaugų teikimą Nepriklausomam vairuotojui, jeigu Nepriklausomas vairuotojas

pažeidžia bet kokią Sutarties nuostatą. Tokiu atveju ORYO informuoja Nepriklausomą vairuotoją apie Paslaugų teikimo

sustabdymą. Paslaugų teikimas gali būti sustabdytas neterminuotam laikotarpiui.

10.10. Šalis turi teisę vienašališkai nutraukti Sutartį, pranešusi kitai Šaliai prieš 7 (septynias) kalendorinės dienas, jeigu kita Šalis

pažeidė Sutartį.

10.11. Jeigu Sutartis nutraukiama ORYO iniciatyva Nepriklausomam vairuotojui pažeidus Sutartį, ORYONepriklausomas

vairuotojas neatleidžiamas nuo atsakomybės atsiskaityti už jam pagal Sutartį suteiktas Paslaugas.

10.12. ORYO gali nutraukti Sutartį laikantis Sutarties 10.10 punkte nustatyto termimo, jei:

10.12.1. ORYO nustoja teikti Paslaugas mieste, kuriame veikia Nepriklausomas vairuotojas;

10.12.2. Nepriklausomas vairuotojas, ORYO vertinimu, pagrįstu objektyviomis aplinkybėmis, pvz. Klientų įvertinimais

ar skundais, netinkamai teikia paslaugas trečiosioms šalims. Pavyzdžiui, įskaitant bet neapsiribojant atvejais,

kai Nepriklausomo vairuotojo teikiamos trečiosioms šalims pavėžėjimo paslaugos yra nekokybiškos, neatitinka

įprastų šių paslaugų suteikimui keliamų standartų ar kitaip kenkia ORYO reputacijai, mažina jos konkurencines

sąlygas ir panašiai;

10.12.3. Nepriklausomas vairuotojas nesilaiko ORYO nustatytos Sistemos naudojimosi tvarkos;

10.12.4. Nepriklausomo vairuotojo reitingui, kuris nustatomas remiantis Klientų vertinimais eTaksi programėlėje,

nukritus žemiau 9,5.

10.12.5. Nepriklausomas vairuotojas grubiai pažeidžia bet kurią kitą šios Sutarties nuostatą.

10.13. ORYO gali nutraukti Sutartį nesilaikant Sutarties 10.10 punkte nustatyto termimo, jei:

10.13.1. ORYO privalo tai padaryti pagal įstatymus (pvz. jei Paslaugų teikimas yra arba tampa neteisėtas);

10.13.2. Nepriklausomas vairuotojas sustabdo ūkinę veiklą arba įstatymuose ir kituose teises aktuose numatyta tvarka

susidaro analogiška situacija;

10.13.3. Nepriklausomam vairuotojui panaikinamas ar sustabdomas kompetentingos institucijos išduotas leidimas

vykdyti pavėžėjimo paslaugą;

10.13.4. Sutarties galiojimo ir vykdymo metu atsiranda ar paaiškėja aplinkybės, dėl kurių Nepriklausomas vairuotojas

laikomas neatitinkantis šios Sutarties 4 straipsnyje numatytų reikalavimų.

10.14. Nepriklausomas vairuotojas sutinka, kad ORYO turi teisę perleisti bet kuriam trečiajam asmeniui iš šios Sutarties

kylančias teises. ORYO perleidus iš šios Sutarties kylančias teises, tai nedaro įtakos Sutarties galiojimui.



11. NEPRIKLAUSOMAM VAIRUOTOJUI SUTEIKIAMOS IDENTIFIKACINĖS PRIEMONĖS

11.1. Nepriklausomas vairuotojas sutinka, kad tinkamam Sutarties įgyvendinimui jis privalo užsiregistruoti eTAKSI sistemoje ir

turėti aktyvią asmeninę paskyrą.

11.2. Nepriklausomas vairuotojas įsipareigoja visą laiką užtikrinti, kad jam skirtoje paskyroje būtų pateikta išsami ir naujausia

informacija.

7



11.3. Nepriklausomas vairuotojas įsipareigoja užtikrinti paskyroje pateikiamos informacijos slaptumą.

11.4. Šalys patvirtina, kad šios Sutarties apimtyje keitimasis informacija vyksta per Nepriklausomo vartotojo paskyrą.

11.5. Šalys patvirtina, kad šios Sutarties apimtyje šalių vykdomas pasikeitimas informacija ar kokių nors dokumentų sudarymas

per Nepriklausomo vairuotojo paskyrą bus pripažįstamas rašytiniam susitarimui tarp Šalių.

11.6. Nepriklausomo vairuotojo paskyros slaptažodį Nepriklausomas vairuotojas gali pasikeisti puslapyje http://mano.etaksi.lt

11.7. Praradęs slaptažodį, Nepriklausomas vairuotojas raštu kreipiasi į ORYO su prašymu pakeisti slaptažodį. ORYO naują

slaptažodį Nepriklausomam vairuotojui išsiunčia SMS žinute sutartyje nurodytu tel. numeriu arba elektroniniu paštu.

Taikomas paslaugų įkainiuose nustatytas administravimo mokestis.



12. KITOS NUOSTATOS

12.1. Šiai Sutarčiai, jos aiškinimui ir iš jos kylančioms teisėms ir pareigoms taikoma Lietuvos Respublikos teisė.

12.2. Sutartis sudaroma elektroniniu būdu lietuvių kalba, kiekvienai Šaliai sudarant galimybę išsaugoti elektroninį

egzempliorių.

12.3. Bet kokie Sutarties pakeitimai ir papildymai galioja, jei yra sudaryti laikantis Sutarties 10 dalies nuostatų.

12.4. Sutartis yra bendras abiejų Šalių sutarimo rezultatas, todėl jos nuostatos turi būti aiškinamos kiekvienos iš Šalių atžvilgiu

vienodai.

12.5. Visi Sutarties Šalių su Sutartimi susiję tarpusavio pranešimai pateikiami registracijos svetainėje nurodytais kontaktais,

eTaksi sistemoje ir/arba Nepriklausomo vairuotojo paskyroje. Informacija, perduota šiomis priemonėmis laikoma

perduota tinkamai.

12.6. Jeigu keičiasi Sutartį pasirašiusių Šalių juridiniai adresai ar kiti rekvizitai, Šalys privalo nedelsiant apie tai informuoti viena

kitą. Šalis, neįvykdžiusi šio reikalavimo, negali reikšti pretenzijų ar atsikirtimų, kad kitos Šalies veiksmai, atlikti pagal

paskutinius jai žinomus rekvizitus, neatitinka Sutarties sąlygų arba, kad ji negavo pranešimų, siųstų pagal tuos rekvizitus.

12.7. Vykdydamos Sutartį Šalys vadovaujasi geros valios principu. Visi ginčai, kylantys dėl Sutarties vykdymo yra sprendžiami

derybų keliu. Tuo atveju, jei tokiu būdu ginčo išspręsti nepavyksta, bet kurios Šalies valia jis sprendžiamas Lietuvos

Respublikos teisės aktų nustatyta tvarka.

12.8. Šalys susitaria, kad visi ginčai, nesutarimai ar kitokie reikalavimai, kylantys iš Sutarties ar su ja susiję, teismo tvarka bus

sprendžiami pagal ORYO buveinės vietą (adresą).

12.9. Šalis atleidžiama nuo atsakomybės už Sutarties neįvykdymą, jei ji įrodo, kad Sutartis neįvykdyta dėl nenugalimos jėgos

aplinkybių veikimo. Aplinkybės, kurios yra laikomos nenugalimos jėgos aplinkybėmis, yra nurodytos Lietuvos Respublikos

civiliniame kodekse ir 1996 m. liepos 15 d. Lietuvos Respublikos Vyriausybės nutarimu Nr. 840 patvirtintose Atleidimo

nuo atsakomybės esant nenugalimos jėgos (force majeure) aplinkybėms taisyklėse.



Susipažinimas ir sutikimas su Sutarties sąlygomis patvirtinamas pateikus ir patvirtinus registracijos paraišką svetainėje

:https://etaksi.lt/tapk-vairuotoju/



Ši elektroniniu būdu sudaryta Sutartis turi tokią pačią juridinę galią, kaip ir įprastu parašu pasirašyta Sutartis.