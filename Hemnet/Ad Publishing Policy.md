Avtalsvillkor för Hemnets

Annonseringstjänster



Senast uppdaterad: 15 november 2021



Avsnitt I Allmänna villkor



1 INTRODUKTION

1.1 Annonsavtalet

Dessa avtalsvillkor (“Villkoren”) gäller för de annonserings- och

marknadsföringstjänster som vid var tid tillhandahålls bostadssäljare av Hemnet

AB, org.nr 556260–0089 (“Tjänsterna”, och ”Hemnet” eller “vi”). Villkoren består

av Avsnitt I - Allmänna villkor, och Avsnitt II särskilda villkor för Hemnets

tilläggsprodukter.

Genom att acceptera Villkoren ingår du avtal med Hemnet där du godkänner att

Hemnet publicerar den annons för din bostad som din mäklare har fört in i

Hemnets system (“Annonsavtalet”, “Annonsen” och “Objektet”), och levererar

eventuella ytterligare tjänster som du beställer, på de villkor som anges häri. Du

ansvarar för att samtliga ägare till Objektet har samtyckt till detta.

1.2 Mäklares köp för säljares räkning

Mäklare som genomför köp och accepterar Villkoren för sin kunds räkning

garanterar att bostadssäljaren/bostadssäljarna har tagit del av och godkänt

Villkoren och att mäklaren har rätt att ingå avtal med Hemnet för kundens räkning

avseende de beställda Tjänsterna.



2 BESTÄLLNING

När du har lagt din beställning och valt betalsätt, skickar vi dig en

orderbekräftelse till den e-postadress som du anger när du gör din betalning. Om

vi av någon anledning inte kan skicka din orderbekräftelse, kommer vi att

informera dig om detta snarast möjligt.



3 DIN MÄKLARES ROLL

3.1 Förmedling och administration för Hemnets räkning

Mäklaren som du har tecknat ett uppdragsavtal med rörande försäljning av

Objektet (”Uppdragsavtal”), har fått i uppdrag av Hemnet att förmedla Hemnets

annonserbjudanden till dig.



1

Mäklaren hanterar även administration åt Hemnet och skapar Annonsen. Hemnet

betalar en ersättning till mäklarfirman för detta arbete. Utöver det du betalar till

Hemnet, utgår inga avgifter för mäklarfirman för publicering av Annonsen på

Hemnet.

3.2 Publicering och avpublicering

Du kan inte själv publicera Annonsen på Hemnet. Publicering av Annonsen, och

eventuella justeringar i Annonsen, sker genom din mäklare i det system som

mäklaren använder. Det är även din mäklare som i samråd med dig kan

avpublicera Annonsen och flytta Annonsen mellan kategorierna “Kommande” och

“Till salu”.



4 PUBLICERING AV ANNONS

4.1 Tidpunkt för publicering

Hemnet kommer att publicera Annonsen i Hemnets Kanaler så snart som

praktiskt möjligt efter att din mäklare har registrerat dina uppgifter, instruerat oss

att publicera och beställningen är fullgjord. Begreppet ”Hemnets Kanaler”

omfattar www.hemnet.se, Hemnets egna mobil-applikationer samt andra kanaler,

såsom sociala medier som från tid till annan används av Hemnet inom ramen för

Tjänsterna. Din mäklare anger i Hemnets system om Annonsen ska publiceras

som “Kommande” eller “Till salu”.

4.2 Publiceringsperiod

Publicering av Annonsen sker tills dess att den tas bort enligt punkt 7, men längst

för en period om fem år från första publiceringsdag - förutsatt att ditt

Uppdragsavtal med din mäklare fortfarande är i kraft. Under den perioden kan din

mäklare avpublicera Annonsen och lägga upp den igen. Vill du att Annonsen ska

synas högst upp i träfflistan med “nollställt räkneverk” är det dock förenat med en

kostnad. Se även Avsnitt II punkt 4.



5 SÄLJKOLLEN

5.1 Säljkollen - följ din annons!

Du kan följa detaljerad statistik om hur det går för din annons på Säljkollen. Du

hittar dit via Annonsen på www.hemnet.se. För att logga in behöver du den

e-postadress som din mäklare har registrerat i Hemnets system. Du kan

närsomhelst uppgradera Bas till Plus eller Premium via Säljkollen. Du kan även

köpa Raketen genom Säljkollen. Se även Avsnitt II för mer information och

särskilda villkor för Hemnets tilläggsprodukter.



2

6 PRISER, AVGIFTER OCH BETALNING

6.1 Priser

Aktuella priser finns tillgängliga på Hemnet.se. De finns även tillgängliga i

Säljkollen och i beställningsflödet för respektive produkt. Hemnet tillämpar

dynamisk prissättning vilket bland annat innebär att bostadens utgångspris har

påverkan på annonspriset. Om din mäklare inte har uppgett något utgångspris på

bostaden kommer systemet att prissätta annonsen som om utgångspriset är i

det högsta intervallet. Vi rekommenderar därför att utgångspriset är med redan

när Annonsen publiceras som “Kommande”. Denna uppgift lägger din mäklare in

i Annonsen i Hemnets system innan du blir inbjuden att fullgöra beställningen.

Priset för Annonsen inkluderar kostnaden för mäklarfirmans arbete med

förmedling och administration, som sker i samarbete med Hemnet.

Du betalar inte någon extra kostnad när Annonsen flyttas från “Kommande” till

“Till salu”.

6.2 Betalning online

Hemnet möjliggör betalning via flera alternativa betalsätt. För att fullgöra

betalning genom Hemnets betaltjänstleverantör Klarna behöver du ta del av och

acceptera Klarnas villkor och personuppgiftspolicy.

6.3 Faktura i vissa fall

För det fall din mäklare ingår Annonsavtalet för din räkning och i anslutning till

beställningen väljer faktura kommer Hemnet fakturera dig aktuellt pris per

avtalsdagen. Faktura skickas till den adress som mäklaren har angivit i Hemnets

system. Faktura ska betalas inom trettio (30) dagar från fakturadatum. Vid

påminnelse debiteras lagstadgad avgift för påminnelse om för närvarande 60 kr.

Vid utebliven betalning lämnas ärendet till inkasso och då tillkommer lagstadgad

inkassoavgift om för närvarande 180 kr. För företagskund kan även

förseningsersättning om för närvarande 450 kr tillkomma. Dessutom kan

dröjsmålsränta enligt lag debiteras.



3

7 BORTTAGNING AV ANNONS

Din mäklare ska ta bort Annonsen från Hemnet när Objektet är sålt. Du kan alltid

begära att Annonsen tas bort från Hemnets Kanaler. Detta gör du i första hand

genom kontakt med din mäklare. Du kan även kontakta Hemnet direkt. Hemnet

kommer i sådant fall ta bort Annonsen inom tre (3) arbetsdagar från mottagandet

av begäran.

Om Annonsen är utformad i strid med tillämplig lagstiftning, god sed i branschen

eller det avtal som mäklarfirman ingått med Hemnet, får Hemnet ta bort

Annonsen från Hemnets Kanaler. Hemnet har även rätt att ta bort Annonsen från

Hemnets Kanaler om detta Annonsavtal upphör att gälla eller om Hemnets avtal

med mäklarfirman upphör att gälla.



8 PERSONUPPGIFTER

Hemnet kommer att behandla personuppgifter avseende dig som kund, både

sådana som tagits emot från dig direkt och sådana som vi tagit emot från din

mäklare, i egenskap av personuppgiftsansvarig. Information kring Hemnets

behandling av dina personuppgifter finns i Hemnets personuppgiftspolicy, vilken

finns tillgänglig på www.hemnet.se/om/integritet. Genom att ingå Annonsavtalet

bekräftar du att du (och eventuella ytterligare ägare till Objektet) har läst och

förstått personuppgiftspolicyn.

Hemnet har ett utgivningsbevis och förbehåller sig rätten att publicera innehåll

från Annonser i sin helhet eller valda delar, i Hemnets Kanaler, baserat på sitt

utgivningsbevis, även efter det att Annonsens försäljningssyfte har upphört.



9 AVTALSTID OCH UPPSÄGNING

Annonsavtalet gäller under den tid som Uppdragsavtalet gäller och leverans av

Tjänsterna pågår i enlighet med din beställning, om det inte dessförinnan sägs

upp enligt villkoren häri. Om Uppdragsavtalet upphör att gälla upphör Hemnets

Annonsavtal automatiskt och samtidigt.

Hemnet har rätt att säga upp Annonsavtalet till upphörande och/eller ta bort

Annonsen och/eller upphöra med vår leverans av Tjänsterna för det fall betalning

inte erläggs trots påminnelse.



10 ÅNGERRÄTT

Vid köp som sker via Internet eller i övrigt på distans finns som huvudregel en

ångerrätt på 14 dagar (“Ångerfristen”). När du beställer någon av Tjänsterna

gäller däremot ofta undantag från ångerrätten eftersom Hemnet publicerar

Annonsen och då fullgör Tjänsten så snart din mäklare instruerat oss att

publicera och beställningen har genomförts. Detsamma gäller övriga Tjänster -

dessa aktiveras så snart du har fullgjort beställningen. Det innebär att du, när du

beställer någon av Tjänsterna, accepterar att du inte längre har någon ångerrätt

när Tjänsten har fullgjorts, vilket normalt sker direkt efter din beställning.

För tydlighetens skull, så gäller ångerrätten under Ångerfristen intill dess att

Annonsen är publicerad eller Tjänsten är aktiverad och därmed fullgjord. Fram

tills dess, är du välkommen att skicka ett meddelande till Hemnet om att du

önskar ångra ditt köp. Du kan använda det standardformulär som finns på

www.konsumentverket.se. Kontaktuppgifter till Hemnet hittar du i punkt 16.



4

11 REKLAMATION

Om du inte är nöjd med den Tjänst som du har beställt ber vi dig att kontakta oss

så snart som möjligt. Du förlorar din rätt att reklamera tjänsten tre (3) år från den

dag då Tjänsten fullgjordes.



12 ANSVAR

Utöver vad som framgår av detta Annonsavtal, och för privatkund tillämplig

konsumentskyddslagstiftning har Hemnet inget ansvar för fel i eller förseningar

avseende Annonstjänsten. Hemnets ersättningsskyldighet är under alla

omständigheter begränsat till direkta skador och till ett maximalt belopp

motsvarande det belopp som du har erlagt för den Tjänst som ditt anspråk rör.

Hemnet eftersträvar att Tjänsterna ska vara tillgängliga dygnet runt, sju dagar i

veckan. Hemnet har rätt att, utan ersättningsskyldighet, av tekniska och

driftsmässiga skäl vidta underhåll av Hemnets Kanaler. Hemnets

underhållsarbete kommer så långt som möjligt att utföras under tidpunkter som

minimerar eventuell negativ påverkan på Tjänsterna.



13 ÄNDRINGAR AV TJÄNSTERNA OCH VILLKOREN

Hemnet arbetar kontinuerligt med produktutveckling och Tjänsterna kan därför

komma att förändras över tid. Till exempel kan nya funktioner adderas och andra

tas bort, innehåll och layout i Hemnets Kanaler kan ändras. Hemnet förbehåller

sig därför rätten att utveckla och att närsomhelst ändra Tjänsterna och Villkoren.

Vid var tid gällande version av Villkoren finns tillgänglig via

https://www.hemnet.se/om/villkor och beskrivning av Tjänsterna finns tillgänglig

på https://www.hemnet.se/annonsera-bostad.

Vid väsentliga förändringar i Tjänsterna eller Villkoren eller vid förändringar i

Tjänsterna som innebär en försämring i mer än endast obetydlig omfattning

kommer Hemnet att meddela om ändringen via e-post eller på annat sätt som

Hemnet finner lämpligt, t.ex. genom information till din mäklare, i ditt

hemnet-konto eller via Säljkollen. Skulle en sådan förändring utgöra en icke

obetydlig försämring har du rätt att säga upp Annonsavtalet till upphörande den

dag de nya villkoren träder i kraft, under förutsättning att din uppsägning är

Hemnet tillhanda senast den dag ändringen träder i kraft. Om din nytta av

Tjänsten påverkas i väsentlig mån har du även rätt att kräva skäligt prisavdrag.

Om du inte säger upp Annonsavtalet, eller om uppsägningen inte är Hemnet

tillhanda inom föreskriven tid, anses du ha accepterat ändringen.



14 TILLÄMPLIGHET

Villkoren gäller både privatperson/privatkund och företagskund om inte annat

särskilt anges. Med ”privatperson” och ”privatkund” avses en fysisk person som

handlar huvudsakligen för ändamål som faller utanför näringsverksamhet.

Med ”företagskund” avses en fysisk eller juridisk person som handlar för

ändamål som har samband med den egna eller annans näringsverksamhet. Du

som godkänner Villkoren ansvarar för att du har rätt att binda företagskunden

som du företräder till Villkoren. Vidare garanterar du som accepterar Villkoren att

du har erforderligt samtycke från samtliga ägare till Objektet att ingå

Annonsavtalet.



5

15 TILLÄMPLIG LAG OCH TVISTELÖSNING

Svensk lag ska tillämpas på Hemnets Annonsavtal och dessa Villkor.

Eventuella konflikter med anledning av Annonsavtalet ska i första hand lösas

genom dialog. Kan en tvist med privatkund avseende tillämpning eller tolkning av

Hemnets Annonsavtal, eller därmed sammanhängande frågor inte lösas genom

dialog, förhandling och överenskommelse ska tvisten avgöras av allmän domstol.

Vissa tvister med privatkund kan även prövas av Allmänna

reklamationsnämnden.

Eventuella tvister med företagskund kan slutligt avgöras genom

skiljedomsförfarande administrerat av Stockholms Handelskammares

Skiljedomsinstitut varvid reglerna för förenklat förfarande ska tillämpas.



16 KONTAKTUPPGIFTER HEMNET AB

Adress

Klarabergsgatan 60, 3 tr.

111 21 Stockholm

Telefon: 0775 17 00 17

E-post: support@hemnet.se



Avsnitt II Särskilda villkor för Hemnets tilläggsprodukter



1 TILLÄMPLIGHET

Dessa särskilda avtalsvillkor gäller för de tilläggsprodukter som vi vid var tid

tillhandahåller bostadssäljare. Villkoren kompletterar de Allmänna villkoren i

avsnitt 1, vilka äger tillämpning i den mån annat inte framgår här nedan.

För mer information om tilläggsprodukterna och priser, vänligen se

https://www.hemnet.se/annonsera-bostad.



2 HEMNET PLUS OCH HEMNET PREMIUM

När du beställer Hemnet Plus eller Hemnet Premium kommer Tjänsten att vara

aktiverad under hela den tid som du har Annonsen på Hemnet.

Om din Annons tas bort i enlighet med de Allmänna villkoren ovan upphör även

sådan Tjänst att gälla, utan att du har rätt till återbetalning av hela eller del av

erlagt belopp för Hemnet Plus respektive Hemnet Premium. Eventuell

återstående avtalstid kan inte överlåtas eller överföras till annan annons.

Om din mäklare däremot väljer att ta bort Annonsen tillfälligt och sedan publicera

den igen inom den publiceringsperiod som framgår av punkt 4.2 i de Allmänna

villkoren ovan, kommer även Hemnet Plus eller Hemnet Premium att aktiveras

igen.



3 RAKETEN



6

3.1 Om Tjänsten

Tjänsten Raketen innebär att din Annons på www.hemnet.se kommer ligga i ett

fält ovanför övriga annonser i resultatlistan, när en användare gör en sökning där

din Annons omfattas. Raketen är endast relevant för sökningen som en

användare gör, vilket innebär att om din Annons finns med i resultatlistan så

visas din Annons i Raketen. I resultatlistan kommer det att framgå att din Annons

omfattas av Raketen genom en särskild märkning av Annonsen.

Hemnet kan, men har ingen skyldighet att, erbjuda aktivering av Raketen i andra

kanaler, såsom men inte begränsat till, Hemnets applikationer.

Om flera annonsörer har köpt Raketen inom samma kommun och sökkriterier,

slumpas Raketen-annonserna fram i Raketen-ytan. Alla Raketen-annonser visas

lika ofta. Om det finns flera Raketen-annonser inom samma sökkriterier innebär

det alltså att din Annons inte alltid kommer att synas som Raketen i varje enskild

sökning. Du kan endast ha en aktiv Raketen åt gången för ett och samma objekt.

3.2 Giltighetstid för Raketen

Raketen kommer att vara aktiverad under de antal dagar som du har köpt

Raketen för. Om din Annons tas bort i enlighet med de Allmänna villkoren upphör

även tilläggstjänsten Raketen att gälla, utan att Du har rätt till återbetalning av

hela eller del av erlagt belopp för Raketen. Eventuell återstående avtalstid

gällande Raketen kan inte överlåtas eller överföras till annan annons.



4 FÖRNYA ANNONS

Tjänsten innebär att Annonsen, efter att ha varit borttagen från Hemnet i minst

23 dagar, kan läggas upp igen av samma mäklare, med nollställt räkneverk.

Räkneverket innefattar prisförändringar, antal dagar på Hemnet samt statistiken

för antal besök. Tjänsten är tillgänglig under hela den publiceringsperiod som

framgår av punkt 4.2 i de Allmänna villkoren ovan. Publiceringssperioden räknas

från dagen då Annonsen först publicerades, även om den har varit borttagen.

När du har fullgjort din beställning av Förnya Annons aktiveras Tjänsten direkt

och din mäklare informeras om att Annonsen kan läggas upp igen med nollställt

räkneverk. Tjänsten Förnya Annons är fullgjord så snart Annonsen publicerats på

nytt.

När du köper Förnya Annons återaktiveras även eventuella andra

tilläggsprodukter som du har köpt tidigare och som inte är tidsbegränsade.

Du kan läsa mer på https://www.hemnet.se/annonsera-bostad.



7