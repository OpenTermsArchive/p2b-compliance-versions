YLEISET SOPIMUSEHDOT



Nämä Palveluntarjoajan yleiset sopimusehdot ("Yleiset Ehdot") koskevat Palveluntarjoajan

Asiakkaalle tarjoamia Palveluja ja ovat osa Palveluntarjoajan ja Asiakkaan sopimusta. Näitä

Yleisiä Ehtoja sovelletaan siltä osin kuin Palveluntarjoajan ja Asiakkaan allekirjoittamassa

palvelusopimuksessa ei ole toisin sovittu.



1 MÄÄRITELMÄT



"Aineisto" tarkoittaa mitä tahansa tekstejä, kuvia, videoita, musiikkia,

ohjelmistoja, muotoiluja, malleja sekä kaikkea muuta materiaalia ja

aineistoa, joka on Palvelussa.



"Asiakas" tarkoittaa Palveluntarjoajan Palvelun hankkinutta

sopimusosapuolta.



"Asiakkaan Tuottama Sisältö" tarkoittaa mitä tahansa ilmoituksia

(mukaan lukien Tori-kaupassa tai muussa Palvelussa julkaistavat

Ilmoitukset), tekstejä, kuvia, videoita, musiikkia ja/tai muuta

materiaalia ja aineistoa, jota Asiakas tuottaa Palveluun ja jota voidaan

julkaista Palvelussa.



"Ilmoitus" tarkoittaa Tori-kaupassa julkaistavaa Asiakkaan tavaroiden

tai palveluiden myynti-ilmoitusta tai muuta Asiakkaan Oikotien

Palveluissa julkaistavaa ilmoitusta.



"Tori-kauppa" tarkoittaa Palveluntarjoajan tori.fi -verkkosivulla tai

Tori-mobiilisovelluksessa tarjoamaa kaupankäynnin alustaa.



"Osapuoli" tarkoittaa Palveluntarjoajaa ja/tai Asiakasta, yhdessä

Osapuolet.



"Palvelu" tarkoittaa, asiayhteydestä riippuen, Palveluntarjoajan ja

Asiakkaan välisessä sopimuksessa yksilöityä palvelua, joka voi olla

joko Oikotie (Asunnot, Työpaikat, Toimitilat), Tori tai Rakentaja

(Rakentaja.fi:n tuoteperhe, johon tällä hetkellä kuuluvat Rakentaja.fi,

RakentajaPRO, Puutarha.net, Omataloyhtiö.fi, Talovertailu.fi, Rakenna

\& Remontoi -messut ja Omakotimessut), ja siihen liittyvää ylläpito- ja

asiakaspalvelua.



"Palveluntarjoaja" tarkoittaa Schibsted Suomi Oy:tä.



"Tunnistetieto" tarkoittaa Palveluntarjoajan Asiakkaalle antamaa

käyttäjätunnusta, salasanaa, www- osoitetta ja/tai muita tunnistetietoja.



"Yhteistyökumppanit" tarkoittaa Schibsted-konserniin kuuluvia

yhtiöitä sekä mitä tahansa muita Palveluntarjoajan

yhteistyökumppaneita.

2 PALVELUNTARJOAJAN OIKEUDET JA VELVOITTEET



Palveluntarjoajalla on oikeus tuottaa sopimuksen mukaiset Palvelut

parhaaksi katsomallaan tavalla ja käyttää Palveluiden tuottamisessa

alihankkijoita. Palveluntarjoaja vastaa käyttämiensä alihankkijoiden

työstä kuin omastaan.



Palveluntarjoajalla on oikeus ottaa Palvelu tai sen osa tilapäisesti pois

käytöstä taikka keskeyttää Palvelun tuottaminen, jos se on tarpeen

Palvelun ylläpidon, laitteistoasennuksen, yleisen järjestyksen ja

turvallisuuden, järjestelmän liiallisen kuormituksen tai muun

välttämättömän syyn vuoksi. Palveluntarjoaja pyrkii siihen, että

keskeytys jää mahdollisimman lyhytaikaiseksi ja että siitä aiheutuu

Asiakkaalle mahdollisimman vähän haittaa. Palveluntarjoaja ei anna

mitään nimenomaisia tai muitakaan takuita Palvelun toiminnasta tai

toiminnallisuuksista eikä se takaa, että Palvelu toimii käyttökatkoitta

tai virheettömästi.



Palveluntarjoajalla on oikeus tehdä Palveluihin, Palvelun käyttöön ja

tekniikkaan muutoksia. Palveluntarjoajalla on oikeus lopettaa Palvelun

tai sen toiminnallisuuden tuottaminen perustellusta syystä.



Palveluntarjoaja pyrkii silloin kun se on kohtuullisesti mahdollista

tiedottamaan Palveluun tehtävistä, Asiakkaan kannalta olennaisista

muutoksista tai Palvelun tai sen toiminnallisuuden tuottamisen

lopettamisesta. Muutokset tulevat voimaan heti, kun ne on toteutettu.



Asiakkaalla on, saatuaan tiedon Palvelun tai sen toiminnallisuuden

lopettamisesta tai olennaisesta muutoksesta Palveluun, oikeus irtisanoa

sopimus tältä osin muutoksen voimaantulohetkeen. Palveluntarjoajan

tekemät vähäiset muutokset Palveluissa, Palvelun käytössä tai

tekniikassa eivät oikeuta Asiakasta irtisanomaan sopimusta, jos

muutokset eivät olennaisesti heikennä Palvelua.



Palveluntarjoaja ei vastaa Palvelun Aineistosta tai sen oikeellisuudesta

lukuun ottamatta sen itse tuottamaa tietosisältöä. Palveluntarjoajalla on

oikeus olla julkaisematta tai poistaa Palvelusta Asiakkaan Tuottama

Sisältö, joka Palveluntarjoajan näkemyksen mukaan on lain tai hyvän

tavan vastaista tai on vahingollista tai haitallista Palveluntarjoajalle,

Palvelun muille käyttäjille tai kolmannelle taholle.



3 ASIAKKAAN OIKEUDET JA VELVOITTEET



Palveluntarjoaja myöntää Asiakkaalle sopimuksen nojalla

ei-yksinomaisen oikeuden käyttää sopimuksessa mainittuja Palveluita.

Asiakas vastaa siitä, että Asiakas käyttää Palvelua vain sopimuksen ja

näiden Yleisten Ehtojen mukaisesti.



Asiakas vastaa sellaisten palveluiden ja laitteiden hankinnasta,

ylläpidosta ja kustannuksista, jotka ovat tarpeen Palveluiden

käyttämiseksi, mutta jotka eivät sisälly Palveluun.

Asiakkaalla ei ole oikeutta jälleenmyydä sopimuksessa kuvattua

Palvelua eikä luovuttaa käyttöoikeuksia edelleen.



Asiakas vastaa siitä, että Asiakkaan Tuottama Sisältö ei loukkaa

kolmansien osapuolien immateriaalioikeuksia tai muita oikeuksia,

hyvää tapaa tai lain tai viranomaisen määräyksiä ja että Asiakkaan

Tuottama Sisältö ei ole loukkaavaa, solvaavaa, herjaavaa, rikolliseen

toimintaan liittyvää, epäsiveellistä tai Palveluntarjoajalle, Palvelun

muille käyttäjille tai kolmannelle osapuolelle haitallista tai

vahingollista tai sellaista, joka voi aiheuttaa häiriöitä, tukoksia tai

muita käyttökatkoksia Palveluun. Palveluntarjoajalla on oikeus

Asiakasta kuulematta oman harkintansa mukaan poistaa yllä mainittu

Asiakkaan Tuottama Sisältö tai estää sen käyttö.



3.1 Tori-kaupan käyttöä koskevat erityisehdot



Mikäli Osapuolet ovat sopineet Tori-kaupan käyttöönotosta ja

käytöstä, Palveluntarjoaja julkaisee Asiakkaan Ilmoituksia

Tori-kaupassa sopimuksen ja näiden Yleisten Ehtojen mukaisesti.

Asiakas sitoutuu toimittamaan Ilmoitukset Palveluntarjoajan antamien

ohjeiden mukaisesti.



Sopimuksessa voidaan määrittää, kuinka monta Ilmoitusta Asiakkaalla

voi kerrallaan olla julkaistuna Tori-kaupassa.



Mikäli Asiakas ylittää olennaisesti sopimuksessa mahdollisesti

määritellyn sallittujen samanaikaisten Ilmoitusten lukumäärän, tai jos

Asiakas on ylittänyt samanaikaisille Ilmoituksille asetetun

korkeimman sallitun lukumäärän kolmena (3) peräkkäisenä

kuukautena, Palveluntarjoajalla on oikeus yksipuolisesti muuttaa

Asiakkaan tilausta ja veloittaa tulevalla sopimuskaudella Asiakasta

tilauksesta, joka sallii korkeamman lukumäärän samanaikaisia

Ilmoituksia.



Asiakas voi muuttaa tilaustaan irtisanomalla sopimuksen kohdan 10

mukaisesti.



Asiakas sitoutuu noudattamaan seuraavia Tori-kaupan käyttöön

sovellettavia ehtoja:



(i) Asiakas ei saa mainostaa myytyjä tai varattuja tuotteita;

(ii) Asiakas saa käyttää Ilmoituksissa ainoastaan

mainostettua tuotetta vastaavia kuvia;

(iii) Ilmoituksen kuvat eivät saa sisältää muokkaamalla

lisättyjä logoja, verkkosivuosoitteita, tekstejä tai muuta

muokkaamalla lisättyä materiaalia

(iv) Mikäli Ilmoitusten kuvissa on vesileimoja, vesileimat

saavat sisältää ainoastaan yrityksen nimen;

(v) Hintakentässä esitetyn myyntihinnan tulee sisältää

arvonlisävero. Asiakas ei saa ilmoittaa hintakentässä

muita hintatietoja, kuten osamaksuhintaa, vuokrahintaa

tai arvonlisäverotonta myyntihintaa. Tällaiset tiedot voi

kuitenkin antaa itse ilmoitustekstissä; ja

(vi) Asiakas sitoutuu kuvaamaan tuotteensa ja/tai palvelunsa

totuudenmukaisesti, riittävän laajasti sekä

harhaanjohtamatta. Ilmoituksissa käytettyjen

hakusanojen on vastattava mainostettavaa tuotetta ja/tai

palvelua.



4 ASIAKAS- JA TUNNISTETIEDOT



Asiakkaan on tapauskohtaisesti Palveluntarjoajan kanssa sovittavassa

määräajassa ennen Palvelun avaamista annettava Palveluntarjoajalle

Palvelun tarjoamista varten tarvittavat asiakastiedot. Asiakas vastaa

tietojen oikeellisuudesta. Asiakkaan on välittömästi ilmoitettava

asiakastietojen muuttumisesta Palveluntarjoajalle. Asiakas vastaa siitä,

että Asiakkaan ilmoittamat Palvelun käyttäjät tietävät heitä koskevien

asiakastietojen luovuttamisesta Palveluntarjoajalle.



Palveluntarjoajalla on oikeus valita Palveluihin kuuluvat Asiakkaan

käyttöön tulevat käyttäjätunnukset, salasanat, www-osoitteet ja muut

tarvittavat Tunnistetiedot. Näitä tietoja voidaan muuttaa Asiakkaan

pyynnöstä maksua vastaan. Palveluntarjoajalla on oikeus muuttaa

Tunnistetietoja, jos viranomaisen määräykset, tietoturvallisuus taikka

palvelulliset tai tekniset syyt sitä vaativat. Palveluntarjoaja ilmoittaa

Tunnistetietojen muutoksista Asiakkaalle viipymättä.



Palveluntarjoaja toimittaa Tunnistetiedot Asiakkaalle asiakastietojen

yhteydessä annettuun sähköpostiosoitteeseen. Asiakas vastaa tunnusten

hallinnoinnista ja jakamisesta eteenpäin käyttäjille omassa

organisaatiossaan.



Asiakas sitoutuu noudattamaan käyttäjätunnuksen ja salasanan

käsittelyssä erityistä huolellisuutta ja vastaa niiden salassapidosta.

Käyttäjätunnus ja salasana ovat Asiakkaan ostamasta Palvelusta

riippuen henkilö- tai yrityskohtaisia eikä Asiakas saa luovuttaa tai

ilmaista niitä kolmannelle osapuolelle. Asiakas on vastuussa

käyttäjätunnuksellaan ja salasanallaan tapahtuneesta Palvelun käytöstä.

Jos Asiakkaalla on syytä epäillä käyttäjätunnuksen tai salasanojen

joutumista kolmannen osapuolen haltuun, Asiakkaan on ilmoitettava

tästä välittömästi Palveluntarjoajalle ja pyydettävä välittömästi

Palveluntarjoajalta käyttäjätunnuksen ja/tai salasanan vaihtamista.



Asiakas vastaa näiden Tunnistetietojen väärinkäytön ja/tai

lainvastaisten toimiensa Palveluntarjoajalle ja/tai kolmannelle

osapuolelle aiheuttamasta vahingosta. Jos Asiakkaan henkilökohtaisia

tunnuksia käytetään useamman kuin yhden käyttäjän toimesta, on

Palveluntarjoajalla oikeus veloittaa muista käyttäjistä takautuvasti

voimassa olevan hinnaston mukaisesti.

5 PALVELUN VIRHE



Palvelussa katsotaan olevan virhe, jos se olennaisesti poikkeaa

sopimuksessa määritellyistä ominaisuuksista ja tämä poikkeama

vaikeuttaa oleellisesti Palvelun käyttöä.



Asiakkaan tulee ilmoittaa havaitsemastaan virheestä välittömästi

Palveluntarjoajan asiakaspalveluun, joka huolehtii selvityksen

käynnistämisestä. Virheen selvitys- ja korjaustyö tehdään

Palveluntarjoajan ylläpidon toimesta. Palveluntarjoajan vastuu

Palvelussa olevasta virheestä rajoittuu Palveluntarjoajan vastuulla

olevan virheen korjaamiseen tai virheellisesti suoritetun Palvelun

uudelleen suorittamiseen. Palveluntarjoajan vastuulla oleva ylläpito ei

kuitenkaan kata sellaisen virheen korjausta, joka on aiheutunut

Palveluntarjoajasta riippumattomasta tai Asiakkaan vastuulla olevasta

syystä.



6 HINNAT



Sopimuksen mukaisten Palveluiden allekirjoitushetkellä voimassa

olevat hinnat on kuvattu sopimuksessa, sopimuksen liitteenä olevassa

hinnastossa tai sovittu Asiakkaan kanssa muutoin kirjallisesti. Hinnat

ovat voimassa toistaiseksi. Hinnat eivät sisällä arvonlisäveroa, joka

lisätään hintoihin kulloinkin voimassaolevien säännösten mukaisesti.



Palveluntarjoajalla on oikeus muuttaa hinnaston mukaisia hintoja

Yleisten Ehtojen kohdan 15 mukaisesti. Laista, asetuksista tai

viranomaisten toimenpiteistä aiheutuvat hintojen muutokset korottavat

hintoja kuitenkin vastaavasti niiden voimaantulosta lukien eivätkä

oikeuta sopimuksen irtisanomiseen.



6.1 Oikotie Työpaikkojen krediittipaketin käyttö muihin tuotteisiin



Asiakas voi käyttää ostamaansa Oikotie Työpaikkojen krediittipakettia

myös muihin krediittipakettien piirissä oleviin Palveluntarjoajan

Oikotie Työpaikkoihin liittyviin tuotteisiin. Krediittipaketin saldo

näkyy Asiakkaan itseostoliittymässä krediitteinä. Tuotteet kuluttavat

krediittejä hinnastossa kuvattujen vastaavuuksien mukaisesti. Krediitti

tarkoittaa Palveluntarjoajan ilmoituspaketin saldon yksikköä.



6.2 Tori-raha Tori-kaupassa



Asiakas voi ostaa käyttöönsä Tori-kaupassa tori-rahaa ("Tori-raha").

Yksi (1) Tori-raha on yhden (1) euron arvoinen.



Asiakas voi Palveluntarjoajan kulloisenkin tarjonnan mukaisesti ostaa

Tori-rahaa joko Tori-kaupan käyttöönoton yhteydessä tai Tori-kaupan

voimassaoloaikana. Asiakas voi valintansa mukaan ostaa Tori-rahaa

ennalta määritettyinä paketteina tai valitsemansa suuruisina määrinä.

Palveluntarjoaja pidättää itsellään oikeuden siihen, että Tori-rahan

tarjonta voi vaihdella.

Tori-kaupan käyttöönoton yhteydessä ostettava Tori-raha on voimassa

Asiakkaan Tori-kauppaa koskevan sopimuksen voimassaoloajan.

Mikäli Asiakkaan Tori-kauppaa koskeva sopimus on voimassa ennalta

määritellyn ajan (esimerkiksi kuusi (6) tai 12 kuukautta), Asiakkaan on

käytettävä Tori-raha sen Tori-kaupan käyttöä koskevan sopimuksen

voimassaoloaikana. Mikäli Tori-kaupan käyttöä koskevan sopimuksen

voimassaoloaikaa myöhemmin jatketaan, ei voimassaoloajan pidennys

pidennä Tori-rahan voimassaoloaikaa.



Tori-kaupan käyttöönoton jälkeen ostettu Tori-raha on voimassa kuusi

(6) kuukautta ostohetkestä. Tori-kaupan käyttöönoton jälkeinen

Tori-rahan ostaminen ja käyttö edellyttävät, että Asiakkaalla ja

Palveluntarjoajalla on voimassaoleva sopimus Tori-kaupan käytöstä.



Asiakas voi käyttää käyttäjätunnuksillaan ostamaansa Tori-rahaa

ainoastaan samalla käyttäjätunnuksella käyttöönotetussa

Tori-kaupassaan. Tori-rahalla voi ostaa Palveluntarjoajan

Tori-kaupassa kulloinkin tarjoamia maksullisia palveluita.

Palveluntarjoaja pidättää itsellään oikeuden siihen, että

Palveluntarjoajan tarjoamien palveluiden tarjonta Tori-kaupassa voi

vaihdella.



Tori-rahalla tehdyn oston summa vähennetään Asiakkaan Tori-kaupan

Tori-rahan kulloisestakin kokonaismäärästä. Mikäli Asiakkaalla on

käyttämättä useana eri hetkenä erääntyvää Tori-rahaa, oston summa

vähennetään ensin erääntyvästä Tori-raha -erästä.



Tori-rahaa ei palauteta tai hyvitetä Asiakkaalle, eikä Tori-rahaa voi

vaihtaa rahaksi tai siirtää käyttäjätunnukselta toiselle.



Asiakas vastaa Tori-kaupan käyttäjätunnuksistaan, niiden käytöstä sekä

sopimuksen aikaisesta ja siihen liittyvästä toiminnasta. Asiakas vastaa

myös siitä, että sen Tori-kaupan käyttäjätunnuksia käyttävillä

henkilöillä on oikeus päättää Tori-rahan ostamisesta ja käytöstä.



7 LASKUTUS JA MAKSUEHTO



Palvelun kuukausimaksut laskutetaan jälkikäteen kerran kuukaudessa

ellei sopimuksessa ole mainittu toisin. Oikotie Työpaikkojen osalta

Palvelun laskutus voi tapahtua myös päivittäin.



Mahdolliset käyttöönottomaksut laskutetaan yhdessä erässä

sopimuskauden alettua. Muut kertaluonteiset maksut laskutetaan

yhdessä erässä tapahtuman jälkeen.



Maksuehto on 14 päivää netto laskun päiväyksestä. Huomautukset on

esitettävä kirjallisesti kahdeksan (8) päivän kuluessa laskun

päiväyksestä. Viivästyskorko on 10 % eräpäivästä lukien.

Maksuhuomautuksesta Palveluntarjoaja perii voimassaolevan

hinnaston mukaisen maksun.



7.1 Tori-kauppaa koskevat lisäehdot



Mikäli Tori-kaupan käyttöä koskeva sopimus on määräaikainen,

Asiakas maksaa kokonaishinnan Tori-kaupan käytöstä sopimuksen

mukaisesta kolmen (3), kuuden (6) tai kahdentoista (12) kuukauden

määräaikaisesta sopimuskaudesta joko välittömästi Tori-kaupan

käyttöönoton yhteydessä tai Palveluntarjoajan kanssa erikseen sovitusti

laskulla, jolloin sovelletaan kohdan 7 mukaista maksuaikaa ja

viivästyskorkoa.



Mikäli Tori-kaupan käyttöä koskeva sopimus on voimassa toistaiseksi,

Asiakas maksaa sopimuksen mukaisen kuukausihinnan joko yhden (1)

tai kolmen (3) kuukauden laskutuserissä. Palveluntarjoajalla on oikeus

laskuttaa Asiakkaalta kokonaishinta heti Tori-kaupan

käyttöönottovaiheessa.



Asiakas maksaa ostamansa Tori-rahan joko välittömästi Tori-rahan

ostotapahtuman yhteydessä tai Palveluntarjoajan kanssa erikseen

sovitusti laskulla. Asiakas saa Tori-rahan käyttöönsä sen maksettuaan

taikka Palveluntarjoajan kanssa erikseen sovittuna ajankohtana.



Mikäli Asiakkaan maksusuoritus Palveluntarjoajalle viivästyy,

Palveluntarjoajalla on oikeus keskeyttää Ilmoitusten julkaiseminen ja

Asiakkaan Tori-kaupan käyttäminen kokonaan tai osittain.



8 IMMATERIAALIOIKEUDET



Palveluntarjoaja tai sen lisenssinantajat omistavat kaikki oikeudet

Palveluun, mukaan lukien rajoituksetta kaikki Palveluun ja Aineistoon

liittyvät tavaramerkit, tekijänoikeudet sekä muut immateriaalioikeudet,

lukuun ottamatta omistusoikeutta Asiakkaan Tuottamaan Sisältöön.



Palveluntarjoaja myöntää Asiakkaalle oikeuden käyttää Palvelua ja

Aineistoa sopimuksen ja Yleisten Ehtojen mukaisesti. Asiakkaalla on

oikeus käyttää Palvelun Aineistoa ainoastaan sellaisiin tarkoituksiin,

jotka kuuluvat Palvelun tavanomaiseen käyttöön. Palveluntarjoaja ei

myönnä mitään muita oikeuksia Aineistoon Asiakkaalle. Asiakkaalla

ei ole oikeutta siirtää kolmansille osapuolille Palveluntarjoajalta

saamaansa käyttöoikeutta Palveluun tai Aineistoon.



Palvelun Aineiston tai sen osan saattaminen yleisön saataviin

levittämällä, esittämällä tai näyttämällä julkisesti tai tallentaminen tai

kappaleiden valmistaminen Aineistosta tai sen osasta Asiakkaan

toimesta ilman Palveluntarjoajan etukäteen antamaa kirjallista

suostumusta on kielletty.

Asiakkaalla on oikeus hakea Oikotie Asunnot -palvelun

API-rajapinnan kautta yrityksen omia tietoja. Kaikissa muissa

tapauksissa Asiakkaalla tulee olla erillinen sopimus rajapinnan

käytöstä.



Asiakkaalla ei ole oikeutta upottaa Aineistoa verkkosivuilleen

(esimerkiksi iframe-tekniikalla) ilman Palveluntarjoajan etukäteistä

kirjallista suostumusta. Asiakkaan on sovittava tällaisesta käytöstä

Palveluntarjoajan kanssa erikseen.



Asiakas myöntää Palveluntarjoajalle ilman erillistä̈

 korvausta

rajoittamattoman oikeuden hyödyntää millä tahansa tavalla Asiakkaan

Tuottamaa Sisältöä. Palveluntarjoajalla on esimerkiksi oikeus muokata,

muotoilla, tallentaa, kopioida, siirtää ja/tai luovuttaa edelleen

Asiakkaan Tuottamaa Sisältöä sekä̈

 asettaa Asiakkaan Tuottama

Sisältö yleisön saataville missä̈

 tahansa Palveluntarjoajan

markkinapaikassa tai kanavassa (mukaan lukien sosiaalisen median

kanavat). Palveluntarjoajalla on myös oikeus luovuttaa ja/tai

alilisensoida näitä̈

 oikeuksia edelleen mahdollisille

Yhteistyökumppaneilleen.



Palveluntarjoajalla on oikeus käyttää Asiakkaan Tuottamaa Sisältöä

vapaasti markkinoinnissa riippumatta markkinoinnin jakelu- tai

toteutustavasta. Tässä kohdassa 8 määritetyt oikeudet säilyvät

Palveluntarjoajalla myös sen jälkeen, kun Asiakkaan Tuottama Sisältö

on poistettu Palvelusta tai kun Palveluntarjoajan ja Asiakkaan välinen

sopimus päättyy. Asiakas luopuu kaikista korvausvaatimuksista, jotka

koskevat Asiakkaan Tuottaman Sisällön käyttöä Palveluntarjoajan

ja/tai sen Yhteistyökumppaneiden toimesta.



Selvyyden vuoksi todetaan, että Palveluntarjoajalla on oikeus muokata,

kopioida, tallentaa, säilyttää sekä muuten käyttää Asiakkaan

Tuottamaa Sisältöä muun muassa seuraaviin tarkoituksiin:



(i) arkistointitarkoituksiin;



(ii) Palvelun teknisen ylläpidon kehittämiseen;



(iii) Palveluntarjoajan lakisääteisten oikeuksien ja velvollisuuksien

toteutumisen osoittamiseen;



(iv) muuhun lainsäädännön tai viranomaismääräysten vaatimaan

tarkoitukseen; ja



(v) mihin tahansa muuhun Palveluntarjoajan tarpeelliseksi katsomaan

tarkoitukseen.



Asiakas vakuuttaa, että Asiakkaan Tuottama Sisältö ei loukkaa mitään

kolmannen osapuolen oikeuksia (esimerkiksi immateriaalioikeuksia)

tai lakeja tai yleisiä hyvän tavan mukaisia käytäntöjä, ja että sillä on

oikeus myöntää yllä mainitut käyttö- ja muut oikeudet Asiakkaan

Tuottamaan Sisältöön Palveluntarjoajalle ja Yhteistyökumppaneille.



9 PALVELUN SULKEMINEN



Palveluntarjoajalla on oikeus sulkea Asiakkaan käyttöoikeus kaikkiin

Palveluihin, jos:



(i) Asiakas ei ole maksukehotuksesta huolimatta suorittanut

erääntynyttä laskua kahden (2) viikon kuluessa

maksukehotuksen lähettämisestä;



(ii) Asiakas on haettu selvitystilaan tai konkurssiin;



(iii) Asiakkaan antamat asiakastiedot ovat väärät;



(iv) Asiakas on aiheuttanut häiriöitä Palvelulle tai sen

käyttäjille;



(v) Asiakas ei muistutuksesta huolimatta täytä

sopimusvelvoitteitaan, tai



(vi) Asiakasta ei tavoiteta tähän sopimukseen liittyvän asian

selvittämiseksi.



Palveluntarjoaja ilmoittaa Palvelun sulkemisesta Asiakkaalle

mahdollisimman pian. Palvelun sulkeminen ei vapauta Asiakasta

sopimuksen mukaisesta maksuvelvollisuudestaan.



Palveluntarjoajalla on oikeus periä Asiakkaalta hinnaston mukainen

maksu Palvelun uudelleen avaamisesta.



Mikäli Palveluntarjoaja lopettaa Palvelun tarjoamisen kokonaan tietyn

Asiakkaan osalta, Palveluntarjoaja ilmoittaa Asiakkaalle tällaisen

päätöksen perusteet sähköpostitse 30 päivää ennen lopettamisen

voimaantuloa, ellei lainsäädännöstä muuta johdu.



10 SOPIMUKSEN IRTISANOMINEN



Osapuolilla on oikeus irtisanoa toistaiseksi voimassa oleva sopimus

yhden (1) kuukauden irtisanomisaikaa noudattaen.



Ylläolevasta poiketen Rakentajan sopimukset ovat voimassa aluksi

sopimuksen tekemisestä lähtien kuuden (6) kuukauden määräajan,

jonka jälkeen sopimus on voimassa toistaiseksi. Osapuolella on edellä

mainitun kuuden (6) kuukauden määräajan jälkeen oikeus irtisanoa

toistaiseksi voimassa oleva sopimus kolmen (3) kuukauden

irtisanomisaikaa noudattaen.

Rakentajan messusopimukset ovat voimassa määräaikaisena messut

kerrallaan. Sopimus päättyy, kun Asiakas on täyttänyt kaikki

messuihin liittyvät maksuvelvoitteensa.



Irtisanominen on tehtävä kirjallisesti tai sähköpostilla sopimuksessa

mainittuja yhteystietoja käyttäen. Irtisanomisaika alkaa kulua siitä, kun

irtisanomisilmoituksen katsotaan tulleen Osapuolen tietoon.



10.1 Tori-kauppaa koskevat lisäehdot



Mikäli Tori-kauppaa koskevan sopimuksen laskutus on sovittu

kuukausilaskutukseksi (esimerkiksi kolmen (3) kuukauden erissä),

Asiakkaan on irtisanottava sopimus yhtä (1) kuukautta ennen uuden

laskutuskauden alkua. Mikäli Asiakas irtisanoo sopimuksen,

käyttämätöntä Tori-rahaa tai jäljellä olevasta sopimuskaudesta

maksettua maksua ei palauteta, hyvitetä tai vaihdeta rahaksi.



11 SOPIMUKSEN PURKAMINEN



Osapuolella on oikeus purkaa sopimus päättymään välittömästi, jos

toinen Osapuoli olennaisesti rikkoo sopimusehtoja.



Asiakkaan olennainen maksuviivästys katsotaan sopimusehtojen

olennaiseksi rikkomiseksi. Palveluntarjoajalla on myös oikeus purkaa

sopimus päättymään välittömästi, jos Asiakkaan Palvelut ovat olleet

suljettuna kohdan 9 mukaisesti yhden (1) kuukauden ajan, tai jos

Palvelussa julkaistu Asiakkaan Tuottama Sisältö on kohdan 3 nojalla

lain tai hyvän tavan vastaista taikka vahingollista tai haitallista

Palveluntarjoajalle.



Asiakkaalla on oikeus purkaa sopimus myös, jos Palvelu poikkeaa

olennaisesti sovitusta, eikä Palveluntarjoaja ole korjannut virhettä

kolmenkymmenen (30) päivän kuluessa Asiakkaan lähettämästä

kirjallisesta huomautuksesta. Asiakkaan purkuoikeus koskee

ainoastaan sitä osaa Palvelusta, joka olennaisesti poikkeaa sovitusta.



Purkaminen on tehtävä kirjallisesti tai sähköpostilla sopimuksessa

mainittuja yhteystietoja käyttäen.



12 SOPIMUKSEN SIIRTÄMINEN



Asiakkaalla ei ole oikeutta siirtää sopimusta ilman Palveluntarjoajan

nimenomaista etukäteen antamaa kirjallista suostumusta.

Palveluntarjoajalla on oikeus siirtää sopimus sen kanssa kulloinkin

samaan konserniin kuuluvalle yhtiölle tai liiketoimintasiirron

yhteydessä Palveluntarjoajan liiketoimintaa jatkavalle yhtiölle

ilmoittamalla siirrosta kirjallisesti Asiakkaalle.

13 SALASSAPITO



Osapuolet sitoutuvat pitämään salassa ja olemaan luovuttamatta

millekään kolmannelle osapuolelle toisiltaan saamaansa aineistoa ja

tietoja, jotka on merkitty luottamukselliseksi tai jotka on sellaisiksi

ymmärrettävä, sekä olemaan käyttämättä niitä muihin kuin sopimuksen

mukaisiin tarkoituksiin. Salassapitovelvollisuus ei kuitenkaan koske

sellaista tietoa tai aineistoa,



(i) joka on yleisesti saatavilla taikka muuten julkista;



(ii) jonka Osapuoli on saanut kolmannelta osapuolelta ilman

salassapitovelvollisuutta;



(iii) joka oli vastaanottavan Osapuolen hallussa ilman niitä

koskevaa salassapitovelvollisuutta ennen niiden saamista

toiselta Osapuolelta; tai



(iv) jonka Osapuoli on itsenäisesti kehittänyt hyödyntämättä

toiselta Osapuolelta saamaansa aineistoa tai tietoa.



Tässä kohdassa 13 tarkoitettu salassapitosäännös on voimassa myös

tämän sopimuksen voimassaolon päättymisen jälkeen.



14 VAHINGONKORVAUSVASTUU



Asiakas vastaa sopimusrikkomuksella Palveluntarjoajalle ja/tai

kolmannelle osapuolelle aiheuttamistaan välittömistä vahingoista

täysimääräisesti.



Sopimukseen perustuva Palveluntarjoajan vastuu Asiakkaalle

sopimusrikkomuksella aiheutetuista välittömistä vahingoista rajoittuu

Asiakkaan Palvelusta edellisen kuukauden aikana Palveluntarjoajalle

maksamaan määrään.



Osapuolet eivät vastaa mistään toiselle Osapuolelle mahdollisesti

aiheutuvasta välillisestä vahingosta.



Vastuunrajoitukset eivät koske vahinkoa, joka i) on aiheutettu

tahallisesti tai törkeällä tuottamuksella tai ii) johtuu siitä, että

Asiakkaan Tuottama Sisältö loukkaa kolmansien osapuolien

immateriaalioikeuksia tai muita oikeuksia tai on muutoin laitonta tai

vahingollista.



Asiakkaan on esitettävä vahingonkorvausvaatimus Palveluntarjoajalle

kolmen (3) kuukauden kuluessa siitä, kun vahingonkorvauksen

perusteena oleva seikka havaittiin tai se olisi pitänyt havaita.

15 HINTOJEN JA EHTOJEN MUUTTAMINEN



Palveluntarjoajalla on oikeus muuttaa Palvelun hintaa ja/tai hinnaston

mukaisia hintoja sekä Yleisiä Ehtoja ilmoittamalla muutoksesta

kirjallisesti tai sähköpostilla Asiakkaalle.



Vähäisistä muutoksista ilmoitetaan Palveluntarjoajan verkkopalvelussa

tai muulla vastaavalla tavalla. Muutokset astuvat voimaan ilmoitettuna

ajankohtana. Palveluntarjoaja ilmoittaa olennaisista hintojen ja/tai

ehtojen muutoksista vähintään yhtä (1) kuukautta ennen muutoksen

voimaantuloa. Asiakkaalla on olennaisesta muutoksesta tiedon

saatuaan oikeus irtisanoa sopimus päättymään 15 päivän

irtisanomisajalla.



16 YLIVOIMAINEN ESTE



Mikäli sopimuksen mukaisten velvoitteiden täyttyminen estyy

epätavallisesta, Osapuolen vaikutuspiirin ulkopuolella olevasta

seikasta, jota Osapuolen ei voida kohtuudella olettaa ottaneen

huomioon sopimuksentekohetkellä ja jonka seurauksia Osapuoli ei

olisi kohtuudella voinut välttää tai estää, Osapuolella on oikeus

pidättäytyä tässä sopimuksessa tarkoitettujen velvoitteidensa

suorittamisesta siltä osin ja sen ajan, kuin ylivoimainen este estää

Osapuolen velvoitteiden sopimuksen mukaisen täyttämisen. Tällainen

tapahtuma voi olla sota, kapina, pakko-otto tai takavarikko julkiseen

tarpeeseen, tuonti- tai vientikielto, luonnonmullistus, yleisen liikenteen

tai energiajakelun keskeytys, työnselkkaus tai tulipalo tai muu

vaikutuksiltaan yhtä merkittävä ja epätavallinen Osapuolista

riippumaton syy. Ylivoimaisesta esteestä johtuvista velvoitteiden

täyttämättä jäämisistä tulee viivytyksettä ilmoittaa toiselle Osapuolelle.



Mikäli ylivoimainen este jatkuu keskeytyksettä yli neljä (4) kuukautta,

on molemmilla Osapuolilla oikeus purkaa tämä sopimus välittömin

vaikutuksin ilman, että toisella Osapuolella on oikeus vaatia

vahingonkorvausta.



17 TIEDONANNOT



Kaikki sopimuksen mukaiset tiedonannot toimitetaan

Palveluntarjoajan ja Asiakkaan välisessä sopimuksessa mainittuja

yhteystietoja käyttäen kirjeenä tai sähköpostin välityksellä. Kirjeenä

toimitettujen tiedonantojen katsotaan tulleen kirjeen vastaanottajan

tietoon viimeistään seitsemän (7) vuorokauden kuluttua kirjeen

lähettämisestä.



Sähköpostin välityksellä toimitettujen tiedonantojen katsotaan tulleen

sähköpostin vastaanottajan tietoon viimeistään kahden (2)

arkivuorokauden kuluttua tiedonannon lähettämisestä.

18 TIETOTURVA JA TIETOSUOJA



Palveluntarjoajan tietoturvakäytännöt perustuvat hyvän

markkinakäytännön mukaiseen tietoturvan tasoon. Palveluntarjoaja

ilmoittaa Asiakkaalle havaitsemistaan tietoturvaloukkauksista ilman

aiheetonta viivytystä. Palveluntarjoaja sitoutuu toimintakykynsä

rajoissa torjumaan havaitsemiaan tietoturvaloukkauksia sekä

toimimaan hyvässä yhteisymmärryksessä Asiakkaan kanssa

tietoturvaloukkausten selvittämisessä.



Asiakas vastaa omien laitteidensa, ohjelmistojensa, tietojärjestelmiensä

sekä tietoliikenneyhteyksiensä tietoturvasta. Mikäli Asiakas laiminlyö

tietoturvaan liittyvän velvoitteensa ja tästä aiheutuu tietoturvauhka

Palvelulle tai Palveluntarjoajan muille asiakkaille, Asiakas on

velvollinen korvaamaan Palveluntarjoajan tietoturvauhkan torjumisesta

aiheutuneet kohtuulliset lisätyöt ja muut kustannukset.



Kumpikin Osapuoli sitoutuu noudattamaan kaikkea sen toimintaan

soveltuvaa tietosuojaregulaatiota, mikä käsittää esimerkiksi Euroopan

Unionin tietosuoja-asetuksen (EU 2016/679). Palveluntarjoajalla on

oikeus koota, käsitellä ja luovuttaa Palveluun tallennettuja tai

Palvelussa käsiteltyjä henkilötietoja henkilötietolainsäädännön

puitteissa. Laajempi kuvaus Palveluntarjoajan henkilötietojen

käsittelystä on saatavilla osoitteesta:

https://info.privacy.schibsted.com/fi/tietosuoja-ja-evastekaytannot/.



Asiakkaalla tulee olla suostumus Palvelun käyttäjiltä tallentaessaan

Palvelun käyttäjien tietoja, kuten yhteydenottopyyntöjä omiin

järjestelmiinsä. Asiakas vastaa sekä Asiakkaan omista asiakkaista että

Palvelun kautta sille tulleista mahdollisista asiakkaista muodostuvista

henkilörekistereistä. Tietosuojalainsäädännön niin edellyttäessä

Asiakas ja Palveluntarjoaja sopivat tarkemmin tietosuojaa koskevista

asioista erillisellä tietosuojaliitteellä, joka on osa sopimusta.



19 TIETOJENSAANTI



Palveluntarjoajalla on pääsy Asiakkaan antamiin perustietoihin

(esimerkiksi yrityksen nimi ja yhteystiedot) ja Asiakkaan julkaisemiin

Ilmoituksiin. Lisäksi Asiakas voi itse lisätä Ilmoituksiin esimerkiksi

Asiakkaan myyntihenkilökunnan nimiä tai heidän puhelinnumeroitaan,

jolloin Palveluntarjoajalla on pääsy myös tällaisiin tietoihin.



Palveluiden käyttäjät eivät anna Palveluntarjoajalle automaattisesti

mitään tietoja käyttäessään Palveluita. Palveluntarjoaja kuitenkin kerää

yleistä dataa käyttäjien käynneistä Palveluissa.



Asiakkaalla ei ole pääsyä toisen Asiakkaan tietoihin, paitsi sellaiseen

julkiseen tietoon, joka on Palveluntarjoajan verkkosivuilla vapaasti

kaikkien käyttäjien saatavilla.



Palveluntarjoajalla on oikeus toimittaa edellä mainittuja tietoja toiselle

Schibsted-konserniin kuuluvalle yhtiölle tai Palveluntarjoajan

Yhteistyökumppaneille. Palveluntarjoaja ei erikseen toimita tietoja

kolmansille osapuolille muihin kuin toiminnan kannalta

välttämättömiin tarkoituksiin ja siten kuin Palveluntarjoajan

tietosuojaselosteessa tarkemmin kuvataan

https://info.privacy.schibsted.com/fi/tietosuoja-ja-evastekaytannot/.



Palveluntarjoaja tuottaa Asiakkaista ja Tori-kaupan käyttäjistä

analytiikkaa ja toimittaa Asiakkaalle erillisen viikkoraportin, joka

sisältää yleistä dataa Asiakkaan julkaisemista Ilmoituksista

Tori-kaupassa. Tällainen yleinen data sisältää tietoja Tori-kaupassa

julkaistujen Ilmoitusten määrästä, niiden näyttökerroista, klikkauksista

sekä yhteydenotoista. Asiakkaalla on pääsy tähän edellä mainittuun

yleiseen dataan kirjautuessaan sisälle Tori-kauppaansa. Asiakkaalla on

lisäksi aina pääsy Tori-kaupan tietoihin, joita hän on antanut

Palveluntarjoajan käyttöön sekä mahdollisuus muokata niitä.



Osapuolten välisen sopimuksen päätyttyä Palveluntarjoajalla on pääsy

Asiakkaan Palveluiden käyttöönoton yhteydessä Palveluntarjoajalle

ilmoittamiin perustietoihin (esimerkiksi yrityksen nimi ja

yhteystiedot).



Tietosuojaselosteessa on kuvattu Palveluntarjoajan Palveluiden

käyttäjistä keräämät henkilötiedot sekä niiden mahdolliset luovutukset.



20 KESKEISET MUUTTUJAT, JOTKA MÄÄRITTÄVÄT ILMOITUSTEN

JÄRJESTYKSEN



Ilmoitukset näytetään listaussivulla lähtökohtaisesti siinä järjestyksessä

kuin Palveluntarjoaja on julkaissut Ilmoitukset. Ilmoitusten

järjestyksen määrittää näin ollen niiden ilmestymisajankohta.

Uusimmat Ilmoitukset ovat listaussivulla ylimpänä ja siten ne saavat

osakseen useampia katselukertoja kuin vanhemmat Ilmoitukset.

Käyttäjät voivat kuitenkin järjestää Ilmoitukset erilaisten muuttujien

avulla esimerkiksi hinnan tai ilmestymisajankohdan mukaisesti.



Palveluntarjoaja pidättää itsellään oikeuden tehdä muutoksia

Ilmoitusten järjestykseen ja siihen, millä tavalla Ilmoitusten järjestystä

moderoidaan.



Palveluntarjoaja tarjoaa Asiakkaalle mahdollisuuden vaikuttaa

Ilmoitusten järjestykseen ja/tai näkyvyyteen korvausta vastaan

(”Nosto-toiminnallisuus”). Nosto-toiminnallisuus on vapaaehtoinen ja

maksullinen lisäpalvelu Ilmoitusten näkyvyyden parantamiseksi.

Nosto-toiminnallisuuden avulla Asiakas voi ostaa Ilmoituksille uutta ja

laajempaa yleisöä esimerkiksi vilkkaaseen kellonaikaan tai suositun

tuotekategorian sisällä. Nosto-toiminnallisuuden tarjoamien

vaihtoehtojen hinnat vaihtelevat keston ja näkyvyyden mukaan.

Lisätietoa Nosto-toiminnallisuudesta on saatavilla Palveluntarjoajan

verkkosivuilta https://www.tori.fi/nosto.htm;

https://asunnot.oikotie.fi/hinnasto/tehosta-nakyvyytta ja

https://tyopaikat.oikotie.fi/tyonantajalle/hinnat.



21 SOVELLETTAVA LAKI JA ERIMIELISYYDET



Sopimukseen, Yleisiin Ehtoihin ja niiden tulkintaan sovelletaan

Suomen lakia lukuun ottamatta sen lainvalintaa koskevia säännöksiä.



Asiakkaalla on mahdollisuus esittää Palveluntarjoajalle valituksia

Palveluntarjoajan ylläpitämän sisäisen valitustenkäsittelyjärjestelmän

kautta. Asiakas voi toimittaa valituksensa Palveluntarjoajan sisäiseen

valitustenkäsittelyjärjestelmään Tori asiakaspalvelun:

https://tuki.tori.fi/hc/fi/requests/new; Oikotie Asunnot, Toimitilat ja

Työpaikat asiakaspalvelun: https://www.oikotie.fi/palaute/ ja

Rakentaja.fi asiakaspalvelun

https://www.rakentaja.fi/indexfr.aspx?s=/Suorakanava/palaute.asp

kautta . Valitustenkäsittelyjärjestelmä on avoinna arkipäivisin klo

9–16. Palveluntarjoaja käsittelee saapuneet valitukset

saapumisjärjestyksen mukaisesti ja Palveluntarjoaja pyrkii antamaan

valituksen tehneelle Asiakkaalle vastauksen kohtuullisessa ajassa.

Sisäisen valitustenkäsittelyjärjestelmän käyttö on Asiakkaalle

maksutonta.



Jos erimielisyyttä ei saada ratkaistuksi Osapuolten välisillä

neuvotteluilla eikä sisäisen valitustenkäsittelyjärjestelmän avulla,

Asiakkaalla on mahdollisuus saattaa riitakysymys puolueettoman

sovittelijan käsiteltäväksi. Tähän tarkoitukseen Palveluntarjoaja on

valmis käyttämään sellaista puolueetonta ja riippumatonta sovittelijaa,

joka on merkitty Suomen Asianajajaliiton sovittelijaluetteloon.

Asianajajaliiton sovittelijaluettelo löytyy osoitteesta

https://asianajajaliitto.fi/asianajopalvelut/sovittelu-asianajajan-avulla/s

ovittelijoina-toimivat-asianajajat/.



Edellä sanotusta huolimatta Osapuolilla on oikeus panna vireille

oikeudenkäyntimenettely milloin tahansa. Sopimuksesta mahdollisesti

aiheutuvat erimielisyydet ratkaistaan ensimmäisenä asteena Helsingin

käräjäoikeudessa, elleivät Osapuolet ole toisin kirjallisesti sopineet.