VŠEOBECNÉ OBCHODNÍ PODMÍNKY



Všeobecné obchodní podmínky („VOP“) společnosti:

damejidlo.cz s.r.o., IČO: 24254398, se sídlem Újezd 450 / 40, 118 00 Praha 1,

zapsané v obchodním rejstříku vedeném Městským soudem v Praze, sp.zn. C 197771

pro Smlouvy o zprostředkování objednávek

dostupné rovněž pod internetovým odkazem odkazem: www.damejidlo.cz/content/podminkypropartnery



I. DEFINICE POJMŮ



A. Provozovatel je společnost damejidlo.cz s.r.o., IČO: 242 54 398, se sídlem Praha 1 – Malá Strana, Újezd 450/40, 118 00, zapsaná

v obchodním rejstříku vedeném Městským soudem v Praze, sp. zn. C 197771, která provozuje a propaguje Web, kde prezentuje nabídku

Podniku, umožňuje objednat jeho produkty a služby a zprostředkovává Objednávky.

B. Podnik poskytuje služby a produkty, které lze distančně objednat, zejména v oblasti gastronomie, potravin, jiného zboží a služeb.

C. Zákazníkem je osoba se zájmem o službu či produkt Podniku, která učiní závaznou Objednávku prostřednictvím Webu Provozovatele.

D. Web je internetová stránka www.damejidlo.cz a další internetové stránky či internetové aplikace, provozované Provozovatelem.

Webem lze rozumět i verzi stránek pro mobilní telefony a mobilní aplikace Provozovatele.

E. Objednávka je záměr Zákazníka uzavřít s Podnikem smlouvu formou distanční objednávky zejména jídel, nápojů, potravin či jiných

produktů nebo služeb. Objednávka obsahuje informace poskytnuté Zákazníkem potřebné k realizaci Objednávky. Podnik získává

informace o Objednávce prostřednictvím Android aplikace na Provozovatelem poskytnutém Tabletu, a dalších možných forem dle

nastavení a vzájemné dohody. Provozovatel neručí za správnost informací poskytnutých Zákazníkem.

F. Plnění Objednávky – smlouva mezi Zákazníkem a Podnikem může být ze strany Podniku plněna formou rozvozové služby předáním

Objednávky Kurýrovi, vyzvednutím Zákazníkem, vykonáním služby Podnikem na určeném místě.

G. Kurýr je smluvní rozvozová služba dle Smlouvy.

H. Lokalita je oblast, ve které Provozovatel umožňuje Podniku, prostřednictvím Webu nabízet a poskytovat své služby a produkty.

I. Smlouva je Smlouva o zprostředkování Objednávek uzavřená mezi Provozovatelem a Podnikem.

J. Tablet znamená přenosný počítač ve tvaru desky s integrovanou dotykovou obrazovkou s nainstalovaným systémem Provozovatele.

K. Provize znamená odměnu Provozovatele za zprostředkování Objednávek a další služby s tím související sjednanou ve výši a za podmínek

dle Smlouvy a těchto VOP.

L. Profil znamená profil Podniku, který nabízí zboží a služby Podniku a je prezentován na Webu Provozovatele.

M. Doplňková smlouva představuje doplňkovou smlouvu uzavřenou mezi Provozovatelem a Podnikem za účelem sjednání určitých

doplňkových služeb, které Provozovatel Podniku poskytuje, popř. za účelem sjednání odlišných ujednání Smlouvy a těchto VOP.

N. Denním menu se rozumí nestálá, na denní (týdenní) bází měnící se nabídka jídel, nápojů a potravin Podniku především se pohybující v

oblasti gastronomie, jež Zákazníkům na Webu nabízí v omezeném časovém intervalu během jednoho dne, kterou Podnik spravuje

prostřednictvím Administračního portálu a internetové stránky https://dennimenu.damejidlo.portal.restaurant/, z níž Zákazník může

učinit Objednávku prostřednictvím Webu.

O. Stálou nabídkou se rozumí aktuální sortiment jídel, nápojů, potravin či jiných produktů a služeb Podniku uvedený v Profilu, jež není

Denním menu a je nabízen Zákazníkům a je umožněno jim činit z něho Objednávky.

P. Takeaway se rozumí Plnění Objednávky osobním vyzvednutím Zákazníkem.



II. PRÁVA A POVINNOSTI PROVOZOVATELE



A. Provozovatel je povinen umožnit Podniku spravovat svůj Profil a svou nabídku na Webu, evidovat a odesílat přes administrační rozhraní

Objednávky a udržovat Web veřejně v provozu tak, aby mohl kdokoliv – s výjimkou Zákazníků, kterým byl deaktivován účet ze strany

Provozovatele v souladu s Podmínkami užití, s pomocí Webu či aplikací učinit Objednávku, za předpokladu, že Zákazník objednává

v rámci Lokality, nedošlo k dočasnému pozastavení přijímání Objednávek, či jeho trvalému ukončení.

B. Pokud dojde z důvodu vzniklých na straně Provozovatele k výpadku jím poskytovaných služeb prostřednictvím Webu na dobu delší než

6 (šest) hodin v běžných otevíracích hodinách Podniku za den, bude Provozovateli poměrně snížena marže, a to tak, že v případě

výpadku delšího než 6 (šest) hodin v běžných otevíracích hodinách Podniku za den, bude následující měsíc marže Provozovatele snížena

o 0,5 %.

C. Provozovatel je povinen bez zbytečného odkladu předat Objednávku Zákazníka, s potřebnými údaji poskytnutými Zákazníkem k vyřízení,

do Podniku. Provozovatel neručí za správnost údajů poskytnutých Zákazníkem.

D. Provozovatel je oprávněn samostatně rozhodnout, zda a v jakém pořadí zobrazuje a prezentuje nabídku Podniku (Profil) na Webu.

Pořadí Podniku v jakém se na Webu zobrazuje se zejména odvíjí od těchto kritérií:

a. vzdálenost Podniku od Zákazníka;

b. doba doručení, která v rozhodné době je Zákazníkovi zobrazena na Webu;

c. hodnocení Zákazníka;

d. doba, kterou Podnik stráví přípravou Objednávky.

E. Provozovatel a Podnik se tímto shodli, že kritéria uvedená v čl. II písm. D. mají zajistit co nejlepší uživatelské prostředí Webu a zobrazovat

Zákazníkům nejatraktivnější možnosti.

F. Provozovatel je dále oprávněn samostatně ovlivnit pořadí Podniku zpoplatněnými doplňkovými službami popsanými v Doplňkové

smlouvě (Prémiová pozice, Joker), které spočívající v ukotvení Profilu Podniku ve vrchních sekcích Webu v Lokalitě. Dojde-li k ukotvení

Profilu Podniku ve vrchních sekcích webu dle Doplňkové smlouvy, bude Profil Podniku na Webu zobrazován s relevantně znějícím

bannerem. Jiné než doplňkové služby stanovené Doplňkovou smlouvou Provozovatel Podniku nenabízí.

G. Provozovatel si vyhrazuje právo Profil Podniku na Webu dočasně zcela nebo zčásti nezobrazovat (pozastavit zobrazování Profilu na

Webu), a to z následujících důvodů:

a. Neuhrazené pohledávky, které Provozovatel za Podnikem eviduje;

b. Bezdůvodné odmítání zprostředkovaných Objednávek;

c. Opakované porušování Smlouvy a VOP;

d. Opakované porušování průmyslových a autorských práv Provozovatele, případně třetích stran;

e. Pokud hrozí, že zobrazením Profilu Podniku by Provozovateli, nebo Zákazníkům mohla vzniknout škoda (např. hygienické

důvody, aj.);

f. Podnik v souvislosti s poskytovanými službami dle této Smlouvy a VOP propaguje konkurenta Provozovatele;

g. V případě, že Provozovatel s okamžitým účinkem vypověděl Podniku Smlouvu v důsledku opakovaného porušování

Smlouvy a VOP podle čl. II. písm. G. písm. a. až f. těchto VOP.

H. Dojde-li k dočasnému skrytí Profilu Podniku podle čl. II. písm. G. těchto VOP, poskytne Provozovatel nejpozději v okamžiku skrytí Profilu

Podniku písemné odůvodnění skrytí Profilu (email). V případě skrytí Profilu má Podnik nárok obrátit se se stížností na Provozovatele

prostřednictvím centra pomoci uvedeného v čl. V. písm. D.

I. Dojde-li po skrytí či částečnému omezení Profilu, tzn. po odpadnutí důvodů dle čl. II odst. G, k opětovnému obnovení Profilu

Provozovatelem na Webu v plném rozsahu, oznámí Provozovatel Podniku neprodleně tuto skutečnost.

J. Provozovatel je oprávněn použít značky, loga i názvu Podniku k propagaci Webu.

K. V případě, že Provozovatel inkasuje peníze od Zákazníků platbou předem, je povinen je zúčtovat ve sjednaném zúčtovacím období a

poslat Podniku, jako zápočet oproti závazku Podniku platit Provizi. Pokud dojde z důvodu bonusového systému Provozovatele k rozdílu

mezi částkou obdrženou a reálnou cenou Podniku za plnění, je Provozovatel povinen uhradit Podniku celkovou cenu za objednávku.

Bonusovým systém je především poskytování finančního zvýhodnění Zákazníků Provozovatelem.

L. V případě, kdy Provozovatel poskytuje Podniku k doručení Objednávek k Zákazníkovi Kurýra je plně v jeho kompetenci nastavení ceny

rozvozu, minimální hodnoty Objednávky a Lokality, tyto faktory jsou přímo odvozeny od výše sjednané Provize. Provozovatel si

vyhrazuje právo Podnik na Webu dočasně vypnout, v případě nedostupnosti nebo vytíženosti Kurýra.

M. Dojde-li Smlouvou, nad rámec jejího předmětu, k poskytnutí Tabletu, zavazuje se Provozovatel Podniku úplatně poskytnout Tablet s

nainstalovaným systémem Provozovatele, prostřednictvím kterého Podnik bude přijímat Objednávky zprostředkované Provozovatelem.

V této souvislosti se Provozovatel zavazuje Podniku poskytnout Tablety ve sjednaném počtu. Tablet je poskytnut po dobu trvání,

platnosti a účinnosti Smlouvy.

N. Podnik může být účasten na různých zákaznických loajalitních programech organizovaných Provozovatelem, prostřednictvím kterých

může dojít k poskytnutí určitých výhod Zákazníkovi. Náklady na poskytování loajalitního programu jdou buď za Podnikem či

Provozovatelem, dle toho jak se smluvní strany dohodnou. Smluvní strany se výslovně dohodly, že poskytnutím loajalitních programů

Provozovatel Podniku nezaručuje žádnou ziskovost na ekonomické či tržní úrovni, přičemž Provozovatel dále není odpovědný za

negativní dopad loajalitních programů na účet Podniku. Provozovatel nenese žádnou odpovědnost za nároky Zákazníků vyplývající z

loajalitních programů.

O. Provozovatel tímto Podniku sděluje, že prostřednictvím Webu umožňuje hradit Objednávky prostřednictvím hotovosti, online platební

kartou, stravenek (elektronických a papírových), služby Apple pay, Google pay a Twisto pay. Popis těchto služeb je Provozovatel povinen

na výzvu Podniku předložit. Provozovatel je oprávněn způsob úhrady operativně dle jeho požadavků a technických možností Webu

měnit.

P. Provozovatel je v plném rozsahu oprávněn měnit informace Podniku zobrazované v Profilu, a to zejména informace o produktech,

přísadách, alergenech (jsou-li zákonem vyžadovány), dále minimální hodnotu objednávky, propagační akce, slevy, otevírací a zavírací

dobu, časy dodání a doručovací Lokalitu. Za informace uvedené na Profilu především však odpovídá Podnik.

Q. Provozovatel splněním níže Provozovatelem stanovených kritérií umožní Podniku zúčastnit se programu “dámejídlo plus, popř.

dámejídlo +”. Zmiňovaný program má Zákazníkům zajistit garanci co nejlepší Provozovatelem provozované služby. Proto je Podniku

umožněno účastnit se programu “dámejídlo plus” pouze v případě, pokud splní přísná kritéria, která spočívají zejména ve (i) skvělé

Zákaznické zkušenosti s Podnikem, jehož hodnocení od Zákazníků se dlouhodobě drží na velmi dobré úrovni spokojenosti, (ii) Podnik

neovlivňuje negativně cenotvorbu poskytovaného zboží a služeb směrem k Zákazníkovi (udržují ceny podobné cenám ve fyzických

provozovnách Podniku), (iii) Podnik provozuje službu ordertracking, jež je součástí systému Provozovatele umožňující sledovat

koncovému Zákazníkovi stav doručované Objednávky, (iv) Podnik dodržuje sjednané povinnosti Smlouvou a VOP, (v) Podnik splňuje

kvalitativní kritéria Objednávky (minimum stížností Zákazníků), (vi) Podnik za sebou eviduje minimum zpožděných Objednávek.

Kumulativním splněním těchto kritérií Provozovatel na Profilu Podniku vyznačí banner (malý transparent) znějící “dámejídlo +”, který

bude Zákazníkům sloužit jako indikátor výborně poskytovaných služeb a kvality zboží poskytovaných prostřednictvím Webu. Více detailu

o programu „dámejídlo plus“ jsou k dispozici na vyžádání u Provozovatele.

R. Provozovatel na základě Smlouvy a VOP poskytuje Podniku po dobu trvání Smlouvy nevýhradní, nepřenositelnu, nepřevoditelnou, na

území ČR omezenou licenci k propagaci Webu Provozovatele prostřednictvím marketingových materiálů spočívající zejména z nálepek

na dveře, letáků, a jiných drobných reklamních propriet poskytnutých Provozovatelem. Bude-li Podnik mít zájem propagovat Web

Provozovatele jinými způsoby, je povinen si opatřit u Provozovatele souhlas.



III. PRÁVA A POVINNOSTI PODNIKU



A. Podnik je povinen zadat, spravovat a udržovat svou aktuální nabídku produktů a služeb, za stejných či lepších podmínek, než je nabízí

prostřednictvím webu, mobilní aplikace či jinou online platformou, která je provozována Podnikem (dále jen “Prodejní kanál Podniku”).

Přeje-li si Podnik nabídnout Zákazníkům odlišné podmínky produktů a služeb prostřednictvím Prodejního kanálu Podniku, je Podnik

povinen tuto skutečnost oznámit Provozovateli ve lhůtě sedmi (7) dnů předem. Provozovatel si tímto vyhrazuje právo přizpůsobit

podmínky na Webu změněným podmínkám zboží a služeb Podniku. Tato výhrada vyžadující srovnatelné podmínky zboží a služeb na

Webu a Prodejním kanálu Podniku umožňuje Provozovateli budovat a udržovat důvěru Zákazníků a provozovat tak profitabilní obchodní

model, a stejně tak umožňuje Zákazníkům těžit z efektivnosti Webu ve vztahu ke sníženým nákladům na vyhledávání, většímu výběru a

vysoké úrovni poskytovaných služeb. Provozovatel neustále investuje do vývoje a zdokonalování Webu, aby nalákal více spotřebitelů a

poskytl Zákazníkům více výhod. Výhrada uvedena v tomto odstavci může pomoci zabránit parazitování Podniku na Webu Provozovatele

(tzv. free-riding efekt) a vyvážit tak výhody, které Podnik prezentací na Webu získá, zejména ve vztahu k většímu zviditelnění Podniku,

či úsporám nákladů Podniku za propagaci. K vyloučení jakýchkoliv pochybností Podnik tímto výslovně prohlašuje, že omezením

stanoveným v tomto odstavci nikterak není omezen v tvorbě cen, slev či propagačních akcí za svoje produkty či služby na jiných

prodejních kanálech (online či offline), Podnikem neprovozovaných, prostřednictvím kterých lze uzavřít objednávku produktů či služeb

Podniku. Stejně tak Podnik není omezen v tvorbě cen, slev či propagačních akcí na svoje produkty a služby na offline prodejních kanálech

provozovaných Podnikem (objednávka po telefonu).

B. Pro vyloučení všech pochybností se Podniku zakazuje, aby obcházel povinnost nabízet své produkty a služby za stejných či lepších

podmínek dle čl. III. písm. A. těchto VOP na Prodejním kanálu Podniku, zejména (nikoli však výlučně) tím, že bude Podnik prostřednictvím

Webu nabízet: (i) stejné produkty a služby, avšak pod jiným označením, než pod jakým je běžně ve své nabídce nabízí a/nebo (ii) jiné

produkty či služby, liší-li se však od produktů a služeb běžné nabídky Podniku pouze v množství nabízeného zboží a služeb.

C. Podnik je zodpovědný za uvedení informací o alergenech a nutričních hodnotách ve své nabídce, dle možností systému Provozovatele a

ve formátu určeném Provozovatelem. Všechny produkty a služby nabízené Podnikem na Webu Provozovatele k rozvozu musí být v

Stálé nabídce Podniku.

D. Podnik je povinen bez zbytečného odkladu vyvinout maximální úsilí a úspěšně vyřídit Objednávku Zákazníka včas a bez vad a dodržet při

této činnosti veškeré hygienické předpisy platné a účinné na území ČR. V případě, že Podniku Objednávka dojde, ale nevyřídí ji svou

vinou včas a bez vad, Provozovatel může požadovat odškodnění dle kompenzačního schématu, který je přílohou těchto VOP. Pokud

dojde k oprávněné stížnosti Zákazníka na kvalitu produktu či služby či jeho vlastního rozvozu, podílí se Podnik na případné kompenzaci

vůči Zákazníkovi dle výše Objednávky a dle závažnosti pochybení, přičemž v pochybnostech se má za to, že stížnost byla oprávněná.

Velikost kompenzace vůči Zákazníkovi vychází z kompenzačního schématu, který je přílohou těchto VOP. Podnik může kompenzace

rozporovat max. do 5. dne od vystavení příslušného daňového dokladu (faktury). Postihy vycházející z kompenzačního schématu mají

povahu smluvní pokuty.

E. Podnik je povinen bezodkladně informovat Provozovatele, pokud nemůže vyřizovat z jakéhokoliv důvodu Objednávky, nebo dojde-li ke

změně nabídky uvedené na Webu. Podnik je povinen vyvinout maximální úsilí k odstranění překážky a znovuzahájení vyřizování

Objednávek a poskytnout veškerou součinnost Provozovateli k nalezení a vyřešení problému.

F. Podnik je povinen oznámit Provozovateli nerealizované Objednávky – tzn. ty, které nebyly vyřízeny z důvodu storna Zákazníka,

nevyzvednutí či nepřevzetí max. do 3. dnů od vzniklé skutečnosti. Podnik je povinen zaznamenat důvod neprovedení realizace

Objednávky a na požádání sdělit důvod Provozovateli.

G. V případě rozvozu Podnikem, se Podnik zavazuje doručit či předat Zákazníkovi Objednávku za podmínek a ceny, kterou uvádí na Webu.

Podnik je povinen předat Zákazníkovi daňový doklad včetně ceny za dopravu a obalové materiály. Podnik bere výslovně na vědomí, že

se za daňový doklad nepovažuje shrnutí Objednávky vytištěné z Tabletu.

H. V případě rozvozu Podnikem je Podnik povinen vyrozumět Provozovatele vždy průběžně o tom, že Objednávku přijal, zpracoval a

úspěšně předal Zákazníkovi.

I. V případě využívání Kurýra se Podnik zavazuje předat Objednávku k přepravě Kurýrovi za podmínek a ceny, kterou uvádí na Webu.

Podnik je povinen předat Kurýrovi Objednávku včetně daňového dokladu pro Zákazníka obsahující informaci o ceně za obalové

materiály. Podnik bere výslovně na vědomí, že se za daňový doklad nepovažuje shrnutí Objednávky vytištěné z Tabletu.

J. Objednávky jsou distribuovány v obalech k tomu určených. O vhodnosti obalů rozhoduje Provozovatel. Podnik je však povinen zvolit

takový obal, aby při doručování Objednávky nemohlo dojít k jejímu rozlití mimo obal, kontaminaci či jinému znehodnocení. V případě

Objednávky obsahují více jídel, nápojů, potravin či jiných produktů či služeb, je Podnik povinen veškerý obsah Objednávky zabalit do

jednoho přepravního balíčku tak (např. zabalit do jedné tašky), aby Zákazník v případě rozvozu Podnikem tuto Objednávku obdržel

v jednom přepravním balíčku, popř. aby v případě rozvozu Kurýrem byla Kurýrovi předána jako jedna celistvá přepravní zásilka.

K. Podnik se zavazuje nastavit cenu produktů a podmínky (cena rozvozu, obalových materiálů, a pod.) tak, aby se Zákazníkovi v nabídce a

v průběhu Objednávky zobrazovala cena, kterou Zákazník opravdu uhradí. Pokud takové podmínky Web nastavit neumožňuje, je Podnik

povinen je uvést upřesněním (příplatky, či cenu, kterou Web v Objednávce nereflektuje) do textových podmínek ve svém Profilu na

Webu.

L. Podnik se po převzetí přihlašovacích údajů zavazuje ke správě své nabídky (Profilu) a je odpovědný za úkony, které přihlášen přes tento

přístup vykoná v administraci Webu. Podnik bere na vědomí, že některé funkce nebo nastavení Webu, popř. Profilu mohou podléhat

schválení Provozovatele, o které Podnik prostřednictvím Administračního rozhraní Provozovatele požádá.

M. Podnik vystupuje ve vztahu k Zákazníkovi svým jménem a na svou odpovědnost – nesmí však zrazovat Zákazníky od používání služby

Provozovatele, či jinak cíleně působit se záměrem propagace svého podnikání na úkor Provozovatele či jeho zprostředkující role (tištěné

materiály nabádající k přímému objednání z Podniku, aj.).

N. Podnik bere výslovně na vědomí, že kontaktní údaje Zákazníka slouží výhradně ke zpracování a doručení Objednávky. Jakékoli jiné

nevyžádané kontaktování Zákazníka ze strany Podniku je zakázáno.

O. V případě, že Provozovatel inkasuje peníze od Zákazníků platbou předem, je Podnik povinen předat či zavézt jídlo Zákazníkovi, nebo

předat k přepravě Kurýrovi a nežádat po něm žádnou další úhradu. Podnik má nárok na inkasované peníze ve sjednaném zúčtovacím

období.

P. V případě, že Objednávka obsahuje položky, na které se vztahuje odlišná výše Provize, Provozovatel je oprávněn účtovat si Provizi s vyšší

procentuální hodnotou.

Q. Podniku, jeho zaměstnancům, jakož i osobám přímo či nepřímo s Podnikem spřízněným, se zakazuje, aby vyvíjeli jakoukoli činnost, na

jejímž základě by docházelo ke zkreslování hodnocení Podniku či jeho konkurentů na Webu Provozovatele.

R. Provozovatel si vyhrazuje právo, kdykoli skrýt hodnocení Podniku:

a. v případě podezření z falšování hodnocení Podniku, a to do té doby dokud Podnik neprokáže opak;

b. v případě, že obsahuje vulgární slova, dehonestující výrazy, jakékoliv diskriminační projevy a jiné urážlivé výrazy odporující

dobrým mravům;

c. obsahující odkazy na jiné webové stránky, kontaktní údaje či názvy jiných provozoven;

d. zrazující Zákazníky od používání služeb Provozovatele či poškozující dobré jméno Provozovatele.

S. V případě porušení jakéhokoli ustanovení Smlouvy či těchto VOP může Provozovatel požadovat po Podniku smluvní pokutu až do výše

25.000 Kč (slovy: dvacet pět tisíc korun českých) za každé jednotlivé porušení. Ustanovením o smluvní pokutě není dotčen nárok

Provozovatele požadovat náhradu škody v plném rozsahu.

T. Dojde-li nedodržením povinnosti Podniku informovat v rámci nabídky zveřejněné na Webu o alergenech a nutričních hodnotách

(povinnost stanovená v čl. III. písm. C.) příslušným správním orgánem České republiky k udělení správního trestu Provozovateli, je

Provozovatel oprávněn takovýto správní trest přenést v plném rozsahu na Podnik.

U. Bude-li součástí Objednávky alkoholický nápoj, nesmí Podnik v případě rozvozu Podnikem tuto Objednávku předat Zákazníkovi mladšímu

18-ti let. Podnik je povinen v místě předání Objednávky ověřit věk Zákazníka. Dojde-li Podnik v místě předání Objednávky ke zjištění, že

Objednávku obsahující alkoholický nápoj učinil a přebírá Zákazník mladší 18-ti let, je Podnik povinen ihned od Provozovatelem

zprostředkované smlouvy mezi ním a Zákazníkem (Objednávky) odstoupit. Stejně tak bude Podnik povinen od zprostředkované smlouvy

odstoupit (Objednávky) v případě, kdy Kurýr dojde ke zjištění, že Objednávku obsahující alkoholické nápoje učinil a přebírá Zákazník

mladší 18-ti let.

V. Podnik je povinen umožnit Zákazníkům online platbu předem za Objednávku prostřednictvím Webu Provozovatele.

W. Podniku je zakázáno v Profilu publikovat jakýkoliv obsah, k jehož zveřejnění nemá oprávnění. Uzavřením Smlouvy Podnik potvrzuje, že

je vlastníkem veškerého obsahu a informací, které na Webu zveřejní, a dále, že k veškerému obsahu uvedenému v Profilu chráněnému

právem duševního vlastnictví, jako jsou fotografie, loga aj. výslovně Provozovateli uděluje nevýhradní, přenosnou, převoditelnou,

celosvětovou bezúplatnou licenci k propagaci Podniku prostřednictvím Webu a jiných médií. Tato nevýhradní licence zaniká odstraněním

obsahu z Webu, případně ukončením Smlouvy. Veškeré potenciální nároky plynoucí z porušení průmyslových práv jdou výlučně za

Podnikem.

X. V případě poskytnutí Tabletu Provozovatelem se Podnik zavazuje Provozovateli uhradit sjednanou cenu za Tablet, jež má povahu vratné

kauce. Ukončením účinnosti a platnosti Smlouvy vzniká Podniku povinnost veškeré svěřené Tablety Provozovateli vrátit. Riziko poničení

a ztráty na svěřených Tabletech přechází na Podnik okamžikem předání Tabletu. Dojde-li k poničení, ztrátě, či krádeži Tabletu, odpovídá

za něj výlučně Podnik s tím, že bude povinen od Provozovatele převzít nový Tablet a zaplatit mu tak novou cenu za poškozený či ztracený,

popř. ukradený Tablet. Dojde-li k poškození, popř. ztrátě či krádeži svěřených Tabletů, odpovídá Podnik za toto porušení v plném

rozsahu, a je povinen uhradit Provozovateli náklady související s opravou Tabletu, popř. náklady související s pořízením nového tabletu.

Y. Podnik je povinen Provozovateli poskytovat aktuální identifikační údaje o jeho osobě (jméno, příp. obchodní firmu, sídlo, ičo). Podnik

bere na vědomí, že jeho identifikační údaje budou za účelem ochrany spotřebitelských práv zobrazeny v jeho Profilu. Podnik je dále

povinen Provozovatele o jakékoliv změně identifikačních údajů informovat bezprostředně poté, co ke změně identifikačních údajů došlo.

Z. Podnik se dále zavazuje dodržovat Provozovatelův Etický kodex nacházející se pod internetových odkazem (URL):

https://www.damejidlo.cz/c/blog/wp-content/uploads/sites/2/2020/06/Eticky-kodex-pro-dodavatele-Dame-jidlo.pdf



IV. USTANOVENÍ O ODMĚNĚ



A. Do Provize se započítává celková cena Objednávky, kterou vidí Zákazník při ukončení Objednávky. Do Provize se výslovně počítá i cena

za rozvoz a obalové materiály, pokud byly připočteny k Objednávce. Pokud Podnik využívá Kurýra, nevzniká Provozovateli z ceny rozvozu

na Provizi nárok.

B. Provozovatel provede, vždy do 10. dne od uplynutí sjednaného vyúčtovacího období výpočet Provize, kdy zohlední Objednávky

inkasované od Zákazníků platbou předem (VOP čl. II., písm. K.) a dodá stáhnutelný dokument s údaji k platbě do administračního

rozhraní.

C. Podnik je povinen uhradit doručenou fakturu řádně a včas, a to nejpozději do splatnosti faktury, která bude nejméně 21 dnů od data

vystavení.

D. Pokud je částka Zaplacená platbou předem po odečtení nároku Provozovatele na Provizi vyšší (VOP čl.: II., písm. K), poukazuje

Provozovatel tento rozdíl, do 21 dnů od dodání stáhnutelného dokumentu s údaji o přeplatku do administračního rozhraní, na bankovní

účet Podniku.

E. Podnik je povinen neprodleně (nejpozději do 2 dnů od nastalé změny) informovat Provozovatele o změně fakturačních údajů Podniku

a o všech změnách kontaktních údajů Podniku, jakož i jím provozovaných provozoven a obdobných zařízení. Stane-li se Podnik plátcem

DPH ve smyslu příslušných daňových předpisů, je Podnik povinen o této skutečnosti neprodleně informovat Provozovatele.

F. Spropitné udělené a určené Kurýrovi, popř. Podniku, není příjmem Provozovatele.



V. ZÁVĚREČNÁ USTANOVENÍ



A. Smlouva se uzavírá na dobu neurčitou. Podnik i Provozovatel jsou oprávněni Smlouvu kdykoli jednostranně písemně vypovědět s 30-ti

denní výpovědní lhůtou bez udání důvodu běžící ode dne následujícího po dni, ve kterém výpověď byla doručena druhé smluvní straně.

Dojde-li však Podnikem k opakovanému porušení Smlouvy a VOP, nebo k opakovanému naplnění důvodů vymezených v čl. II. písm. G.

těchto VOP, je Provozovatel oprávněn Smlouvu vypovědět s účinností od data doručení výpovědi Podniku. Podnik je oprávněn podat

stížnost proti okamžité výpovědi prostřednictvím centra vyřizování stížností Provozovatele uvedeného v čl. V. písm. D.

B. Technicky a smluvní přístup k údajům, které Provozovatel po ukončení Smlouvy o spolupráci mezi ním a Podnikem eviduje, neexistuje.

C. Provozovatel si vyhrazuje právo jednostranně změnit nebo doplnit znění těchto VOP. Podnik bere na vědomí, že aktuální znění VOP

bude vždy dostupné v Administračním rozhraní, případně pod internetovým odkazem uvedeným v úvodu těchto VOP. Jakákoliv změna

těchto VOP bude stávajícímu Podniku oznámena nejméně 15 dnů před účinností nových VOP. Změněné VOP nabývají účinnosti

patnáctým dnem od oznámení změny VOP (dále jen “lhůta pro oznámení”). Provozovatel bude informovat stávající Podnik o změnách

VOP prostřednictvím Administračního rozhraní nebo jakoukoli jinou vhodnou formou tak, aby stávajícímu Podniku nečinilo seznámení

se s aktuálním zněním VOP neodůvodněné potíže. VOP se stávají účinnými uplynutím lhůty pro oznámení. Změny VOP se stávají

účinnými vůči stávajícímu Podniku, pouze pokud vyjádří svůj souhlas s jejich aktualizovaným zněním. Pokračování v užívání Webu po

uplynutí lhůty pro oznámení je považováno za udělení souhlasu s upraveným zněním VOP. Pokud stávající Podnik s upraveným zněním

VOP ve lhůtě pro oznámení sdělí svůj nesouhlas, má stávající Podnik právo Smlouvu vypovědět ve lhůtě pro oznámení s okamžitým

účinkem bez jakékoliv sankce. Lhůta pro oznámení nemusí být ze strany Provozovatele dodržena v případě, že je ke změně VOP nucen

na základě právní nebo regulační povinnosti a/nebo je nutné výjimečně změnit VOP s cílem čelit neočekávanému a bezprostředně

hrozícímu nebezpečí před podvodem, malwarem, spamem, porušením zabezpečení osobních údajů nebo jinými kybernetickými riziky.

D. Podnik má v případě jakýchkoliv potíží souvisejících se Smlouvou a těmito VOP právo u Provozovatele podat stížnost skrz za tímto

účelem vytvořenou bezplatnou emailovou adresu restaurace@damejidlo.cz, jež náleží do centra vyřizování stížností Provozovatele.

Provozovatel se zavazuje, stížnost Podniku učiněnou skrz v předešlé větě zmíněnou emailovou adresu, v přiměřené lhůtě (maximálně

do 14 dnů od podání stížnosti) s náležitou pečlivostí posoudit a vyřídit, a výsledek stížnosti individualizovaným způsobem sdělit Podniku

v jasném a srozumitelném jazyce. Podnik je oprávněn se tímto způsobem obrátit na Provozovatele se stížnostmi týkajícími se

domnělého nesplnění závazku, technických problémů Webu, jakýchkoliv opatření Provozovatele jež se ho dotýká. Provozovatel se

zavazuje postoupit stížnost Podniku obratem příslušnému oddělení k vyřízení. Provozovatel se zavazuje jednou ročně veřejně publikovat

počet stížností Podniků, druhy stížností, průměrnou dobu vyřízení stížností a souhrnné informace o jejich výsledku.

E. Přístup k údajům. Provozovatel v souladu s čl. 9 Nařízení Evropského parlamentu a Rady (EU) 2019/1150 sděluje, že Podnik má přístup

k osobním údajům Zákazníků pouze v případě, kdy Zákazník u Podniku učiní Objednávku (skrz Profil). V případě vytvoření Objednávky

Zákazníkem má Podnik za účelem přípravy a doručení Objednávky (plnění zprostředkované smlouvy) přístup ke jménu, adrese doručení,

telefonnímu číslu a e-mailu Zákazníka. O tom jak osobní údaje Zákazníků Provozovatel zpracovává více zde:

https://www.damejidlo.cz/contents/jak-nakladame-s-vasimi-osobnimi-udaji. Jedná-li se u Podniku o fyzickou osobu podnikající ve

smyslu příslušných zákonů, zpracovává Provozovatel pro účely plnění Smlouvy a VOP osobní údaje Podniku, které uvedl ve Smlouvě

(název příp. jméno a příjmení, sídlo, adresa provozovny, IČO, DIČ, kontaktní email, telefon, bankovní účet). Podnik má ke všem jeho

poskytnutým osobním údajům a vygenerovaným údajům (fakturám, Objednávkám, hodnocením Zákazníků, počtu Objednávek, příjmu

plynoucímu z Objednávek skrz Web, a jiným statistikám a údajům) přístup skrz Administrační rozhraní Webu kdykoliv po dobu platnosti

Smlouvy. Přístup Podniku do Administračního rozhraní Podnik získá skrz Provozovatelem udělené přihlašovací údaje prostřednictvím

webového odkazu https://damejidlo.portal.restaurant. Ukončením Smlouvy Podnik automaticky ztrácí přístup do Administračního

rozhraní. Právní základ pro zpracování osobních údajů Podniku (v případě fyzické osoby podnikající) je čl. 6 odst. 1 písm. b), plnění

Smlouvy, obecného nařízení (EU) GDPR. Osobní údaje Zákazníků a Podniku vyjmenované v tomto odstavci mohou být poskytnuty třetím

stranám pro účely plnění smluvních povinností vyplývající ze Smlouvy či těchto VOP. Takovéto zpracování osobních údajů třetími

stranami je nutné pro řádné fungování služeb poskytovaných Provozovatelem. Provozovatel je v souladu s čl. 17 odst. 3 GDPR oprávněn

osobní údaje Podniku po pozbytí účelu zpracování uchovat zejména v případě, že osobní údaje Podniku budou potřeba k pro určení,

výkon nebo obhajobu právních nároků.

F. Smluvní strany se dohodly, že si nad rámec práv a povinností založených touto Smlouvou a VOP mohou sjednat úplatné doplňkové

služby zmíněné shora. Shodnou-li se tak smluvní strany, uzavřou za tímto účelem příslušnou Doplňkovou smlouvu.

G. V případě porušení povinnosti finančního charakteru vyplývající ze Smlouvy či těchto VOP jednou ze stran vzniká druhé nárok na smluvní

pokutu ve výši 0,02 % dlužné částky za každý den trvání takového porušení, počínaje 10. dnem po uplynutí doby splatnosti.

H. Smluvní strany se dohodly, že veškeré písemnosti se považují za doručené uplynutím 10 dnů ode dne jejich odeslání na adresu uvedenou

ve Smlouvě nebo na adresu místa jejího podnikání zapsanou v živnostenském rejstříku u podnikající fyzické osoby nebo na adresu sídla

zapsanou v obchodním rejstříku u právnické osoby.

I. Smlouva může být měněna písemnou dohodou smluvních stran či akceptací elektronického návrhu Provozovatele na změnu Podnikem.

J. Za účelem mimosoudního vyřešení sporů mezi Podnikem a Provozovatelem se smluvní strany mohou obrátit na mediátorku zapsanou

v seznamu mediátorů vedeném Ministerstvem spravedlnosti paní JUDr. Radku Medkovou, působící na adrese Kmochova 10, 150 00

Praha 5, IČO: 75478293, web: www.mediace-ct.cz, popř. na mediátorku zapsanou v seznamu mediátorů vedeném Ministerstvem

spravedlnosti paní Mgr. Jitku Morávkovou, IČ: 06547842, působící na adrese Mělnická 1, Praha 5, web: www.vyresmetomediaci.cz,

popř. na mediátorku zapsanou v seznamu mediátorů vedeném Ministerstvem spravedlnosti paní Terezii Mohylovou, IČO: 07592485,

působící na adrese: Mělnická 1, Praha 5, web: www.vyresmetomediaci.cz.

K. Pokud se nepodaří vyřešit spory vzniklé ze Smlouvy o zprostředkování objednávek uvedených v písm. C. odst. 3. Smlouvy (Závěrečná

ustanovení) smírnou cestou, budou s konečnou platností rozhodovány u Rozhodčího soudu při Hospodářské komoře České republiky a

Agrární komoře České republiky podle jeho řádu a pravidel třemi rozhodci.

L. V případě porušení Smlouvy či VOP Podnikem, je Provozovatel oprávněn zamezit dalšímu využívání Webu Podnikem. Tento krok

nezbavuje Podnik povinnosti plnit ostatní závazky ze Smlouvy a VOP.

M. Podnik není oprávněn bez předchozího písemného souhlasu Provozovatele převést nebo postoupit práva nebo povinnosti vyplývající

Podniku ze Smlouvy na třetí osobu. Podnik výslovně souhlasí, že Provozovatel může převést některá nebo veškerá práva a povinnosti

vyplývající mu z této Smlouvy na třetí osobu. Ujednáním o smluvní pokutě není dotčen nárok na náhradu případně vzniklé škody.

N. Provozovatel a Podnik se zavazují řídit při přepravě Objednávky pokyny a pravidly vyplývajícími z dokumentu „Kodex kurýra“, který je

uveden v Administračním rozhraní.

O. Tyto VOP byly zveřejněny a oznámeny dne 16.12.2020. Tyto VOP nabývají účinnosti vůči novým Podnikům jejich zveřejněním a

oznámením. Změněné VOP dle čl. V. písm. C. nabývají účinnosti vůči stávajícím Podnikům uplynutím lhůty pro oznámení.

Příloha č.1 – KOMPENZAČNÍ SCHÉMA



Objednávky na Webu damejidlo.cz jsou zasílány a realizovány online a Zákazníci jídlo konzumují mimo provozovnu konkrétního Podniku. Z

toho důvodu může být pro Zákazníky komplikované řešit jakýkoliv problém s Objednávku. Chceme garantovat kvalitu poskytovaných služeb

a máme zájem na tom, aby se zákazníci nebáli objednávat jídlo. Proto se mohou Zákazníci obrátit na naši linku a využít Garanci

spokojenosti. Díky tomu jsme schopni zjistit stav Objednávky v případě zpoždění, zajistit výměnu objednaného jídla v konkrétní provozovně

Podniku, dodatečně doručit chybějící položku nebo poskytnout jinou kompenzaci.



Veškeré kompenzace jsou Zákazníkům přidělovány ve formě kupónů v určité nominální hodnotě.



Před přidělením kompenzace vždy prověřujeme historii jednotlivých Objednávek daného Zákazníka, abychom předešli možnému zneužití

kompenzací. Jelikož nechceme, aby docházelo k poškození provozovny konkrétního Podniku, jsou na účet takové provozovny přidělovány

kompenzace do omezené výše a zejména prokázaného pochybení.

Za prokázané pochybení považujeme:

● Zákazník zašle průkaznou fotografii (např. spálená pizza, záměna jídla)

● Podnik (příslušná provozovna) pochybení uzná (např. zapomněli předat jednu z objednaných položek, záměna Objednávek apod.)

● Objednávka je vrácena do provozovny příslušného Podniku



Maximální hodnoty kompenzací, které je možné udělovat na účet Podniku



1. Zpoždění Objednávky



● vlastní rozvoz Podniku: je kompenzováno na základě informací od Podniku, resp. jeho konkrétní provozovny v době, kdy je již

Objednávka po maximálním čase doručení

● rozvoz Kurýrem (dle VOP): pokud je zpoždění způsobeno čekáním Kurýra v provozovně déle než 10 minut po potvrzené době

vyzvednutí Objednávky z dané provozovny



Zpoždění k zákazníkovi Objednávka do 300 Kč Objednávka nad 300 Kč



do 15 minut omluva omluva



15 - 30 minut kupón v hodnotě 50,- Kč kupón v hodnotě 50 ,- Kč až 100,- Kč



nad 30 minut kupón v hodnotě 100,- Kč kupón v hodnotě 100,- Kč až 300,- Kč



2. Nedoručená objednávka: až do výše hodnoty objednávky, minimálně kupón v hodnotě 200,- Kč



● Objednávka, která byla předána Podniku (příslušné provozovně) k vyřízení a ta ji nepřipravila vůbec nebo ve stanoveném čase a

Zákazník ji z toho důvodu nepřevzal

● nejedná se o kompenzování nepřevzatých objednávek ze strany Zákazníka (pokud Podnik, resp. příslušná provozovna vyřídila

Objednávku bez vad a ve stanoveném čase, ale Zákazník ji přesto nepřevzal)



3. Oznámení o zrušení / změně objednávky nebo nemožnosti akceptovat poznámku ze stran podniku



Doba oznámení po přijetí objednávky Kompenzace



do 10 minut omluva



10 - 30 minut kupón v hodnotě max 100,- Kč



nad 30 minut podle závažnosti pochybení až do 100% výše hodnoty objednávky,

minimálně kupón v hodnotě 200,- Kč



● v případě nemožnosti akceptovat poznámku nebo vyřídit objednávku tak, jak byla zadána (vč. vynesení do patra nebo úpravy

ingrediencí) kontaktuje Podnik (příslušná provozovna) do 10 minut od objednání Provozovatele – damejidlo.cz s.r.o. (tel. č.

+420 228 887 946), případně přímo zákazníka a dohodnou se na dalším postupu

● pokud tak neučiní, podle závažnosti pochybení může být přidělena kompenzace až do výše hodnoty objednávky

4. Kvalitativní pochybení



● pokud připravené jídlo nesplňuje běžné kvalitativní standardy a chyba je prokazatelně na straně Podniku (např. spálená

pizza), může být přidělena kompenzace dle závažnosti pochybení až do výše hodnoty objednávky



5. Chybějící položka v objednávce



● až do 100% výše hodnoty objednávky, pokud se jedná o nedílnou součást pokrmu, minimálně kupón v hodnotě 25,- Kč

● plus hodnota položky, pokud je již předem zaplacená



6. Nedostatečně zabalená Objednávka

● Dojde-li k situaci, kdy Podnik využije pro přepravu Objednávky obalu, který Objednávku nedostatečně chrání před jejím

znehodnocením (vylitím, kontaminací, aj.), může být Podniku přidělena kompenzace až do výše hodnoty objednávky.