     

**POGOJI UPORABE [PORTALA](#portal) IN [MOBILNE APLIKACIJE](#mobilna)**
=======================================================================

**SPLOŠNI POGOJI UPORABE PORTALA nepremicnine.net**
---------------------------------------------------

### **I. SPLOŠNO**

Pogoji uporabe spletnega portala na URL naslovu [https://www.nepremicnine.net](https://www.nepremicnine.net/) (v nadaljevanju: nepremicnine.net) predstavljajo pravni dogovor med uporabnikom, kot je določen v teh pogojih uporabe in družbo MEGANET d.o.o. za uporabo portala nepremicnine.net in/ali z njim povezanih storitev. Kadar uporabnik dostopa do portala nepremicnine.net in/ali ga kako drugače uporablja, ga zavezujejo določila teh pogojev uporabe. Uporabnik, ki se s temi pogoji uporabe ne strinja, portala nepremicnine.net in z njim povezanih storitev ne sme uporabljati.

Lastnik in upravljalec portala nepremicnine.net je družba MEGANET oglaševalska agencija d.o.o., Narof 10, 1411 Izlake, ki je vpisana v sodni register pri Okrožnem sodišču v Ljubljani, vložna št. 13955500, osnovni kapital je 8.763 €, matična št. 1926799000, identifikacijska št. za DDV SI 89199669 (v nadaljevanju: MEGANET, upravljalec).

Ti pogoji uporabe se nanašajo na spletno stran nepremicnine.net in/ali vse druge izdelke in/ali storitve na portalu pod domeno nepremicnine.net.

Ti pogoji uporabe ne vključujejo storitev oglaševanja na portalu nepremicnine.net.

### **II. UPORABNIKI IN VSEBINA STORITVE**

Uporabniki spletne strani in storitev, ki jih nudi upravljavec so zasebni uporabniki in poslovni uporabniki, ki na spletni strani opravijo registracijo in ustvarijo uporabniški račun.

Zasebni uporabniki so fizične in pravne osebe, ki spletno stran oziroma portal in storitve, ki jih nudi MEGANET, uporabljajo izključno za lastno rabo in ne za opravljanje dejavnosti nepremičninskega posredovanja, kot jo opredeljuje Zakon o nepremičninskem posredovanju (Uradni list RS št. 72/06 UPB s spremembami in dopolnitvami, v nadaljevanju: ZNPosr).

Poslovni uporabniki so fizične in pravne osebe, ki spletno stran in storitve, uporabljajo za opravljanje registrirane dejavnosti nepremičninskega posredovanja, ali za oglaševanje lastnih nepremičnin podjetja.

Zasebni in poslovni uporabnik so v teh pogojih označeni kot uporabniki v primerih, ko veljajo enaka pravila za osebne in poslovne uporabnike.

Obiskovalci spletne strani so fizične in pravne osebe, ki na spletni strani ne ustvarijo uporabniškega računa in imajo zato na voljo omejen obseg storitev MEGANET.

Storitve portala nepremicnine.net, ki je dostopen na internetu na domeni [https://www.nepremicnine.net/](https://www.nepremicnine.net/) so namenjene vsem, ki imajo dostop do interneta in sprejmejo pogoje uporabe portala nepremicnine.net in se zavežejo, da bodo storitve uporabljali izključno v osebne, nekomercialne namene v skladu z veljavno zakonodajo, načeli morale in etike ter temi pogoji uporabe.

Portal nepremicnine.net uporabnikom omogoča pregledovanje vpisanih in objavo lastnih malih oglasov za nepremičnine na območju celotnega sveta.

### **III. VNOS IN VSEBINA OGLASOV TER CENIK**

Zasebni uporabniki, ki se s posredovanjem nepremičnin ne ukvarjajo profesionalno, lahko na portalu nepremicnine.net:

1. Brezplačno objavijo 1 (en) mali oglas (ne velja za novogradnje - starost do pet let) s ponudbo oziroma povpraševanjem po nepremičnini, ki se prikaže na seznamu zadetkov iskanih nepremičnin;
2. V primeru novogradenj (starost do pet let) in oddajanja počitniških kapacitet za turistične namene, so oglasi plačljivi tudi za fizične osebe v skladu s cenikom MEGANET. Oglasi zasebnih uporabnikov, ki so fizične osebe, ki se s posredovanjem nepremičnin ne ukvarjajo profesionalno, se aktivirajo v roku 24 ur in so po aktivaciji na portalu vidni v roku 60 minut;
3. V primeru uvrstitve oglasa v rubriko »ne spreglejte«, se oglas prikaže ma vrhu seznama zadetkov ter je oglas plačljiv za fizične osebe kot tudi za poslovne uporabnike.

Poslovni uporabniki, ki se s posredovanjem nepremičnin ukvarjajo profesionalno, lahko na portalu nepremicnine.net objavijo svojo ponudbo oz. povpraševanje, le po predhodnem dogovoru z MEGANET.  
Enako velja tudi za vse družbe in druge posrednike, ki se s posredovanjem nepremičnin ne ukvarjajo profesionalno in tržijo lastne nepremičnine.

Plačilni pogoji: uporaba spletne strani in storitev, ki jih nudi MEGANET, so za posamezne storitve uporabnikom zaračunani v skladu s cenikom MEGANET, ki je sestavni del teh Pogojev uporabe in je dostopen na spletni strani oziroma portalu nepremicnine.net.

Uporabnik mora plačati za storitev objave po cenah, ki so navedene v ceniku MEGANET ali drugače dogovorjene. Cene so navedene in plačljive v evrih.

Uporabnik se zavezuje, da bo pri vnosu oglasa spoštoval naslednja navodila:

* oglas mora biti napisan izključno v slovenskem jeziku,
* vsebina oglasa mora biti resnična, pravilna, aktualna,
* vsebina oglasa ne sme biti nezakonita, škodljiva, zavajajoča, sporna, moralno neprimerna ali žaljiva, zlasti ne sme predstavljati kršenja pravic intelektualne lastnine,
* vsebina oglasa ne sme biti identična oglasu (popolnoma prepisan oglas drugega uporabnika), ki je že vpisan na portal nepremicnine.net,
* prepovedano je namerno brisanje in ponovno vpisovanje oglasov za nepremičnine, katere so že bile objavljene na spletni strani oziroma portalu nepremicnine.net; upravljalec portala ima v primeru kršitve pravico, da kršitelje kaznuje z enomesečnim izklopom vseh oglasov iz rubrike 24 ur,
* poslovni uporabniki, ki se s posredovanjem nepremičnin ukvarjajo profesionalno in imajo na portalu zakupljene pakete oglaševanja, v primeru neizkoriščenega paketa, ne smejo vpisovati podvojenih oglasov,
* vsebina oglasa se mora nanašati na nepremičninsko ponudbo (izključno prodaja, nakup, oddaja ali najem nepremičnine),
* vsebina oglasa se mora nanašati izključno na predmet ponudbe, prepovedano je vpisovanje kakršne koli druge vsebine v oglas, ki se ne nanašajo na konkretno nepremičninsko ponudbo,
* javna dražba oziroma zbiranje ponudb je javna prodaja, pri kateri dobi nepremičnino tisti kupec, ki zanj ponudi najvišjo ceno, pri čemer se takšni oglasi na portalu nepremicnine.net lahko oglašujejo le v rubriki »Javne dražbe«,
* vsebina posameznih polj mora biti skladna s pomenom polja in izključno v slovenskem jeziku, razen v primeru, da je za posamezno polje posebej določen jezik vpisa,
* vsebina oglasa se mora nanašati le na posamezno nepremičnino in ne sme vsebovati podatkov za več ločenih, nepovezanih ali povezanih nepremičnin,
* slike, dodane k oglasu lahko vsebujejo izrecno fotografije oglaševanih nepremičnin, skico objekta ali tloris pri čemer v ta prostor ni dovoljeno dodajati logotipov, komercialnih oglasov, ipd.,
* kontaktni podatki morajo biti resnični,
* uporabnik mora v primeru oglaševanja prodaje ali oddaje imeti ustrezne pravice na nepremičnini, ki mu dajejo možnost razpolaganja s to nepremičnino,
* uporabnik ne sme objaviti oglasa za katero koli tretjo osebo ali objaviti kontaktnih podatkov tretje osebe brez njenega dovoljenja,
* kontaktne podatke podjetij za oglaševanje pri oglasih ureja izključno MEGANET, upravljalec portala nepremicnine.net. Kontaktni podatki so privzeti, pri oglasih je prepovedano oglaševanje drugega podjetja oziroma druge blagovne znamke in kontaktov, ki ne pripadajo podjetju, katero je sklenilo oglaševanje pri upravljalcu spletne strani. V primeru kršitve in navedbe podatkov drugega podjetja oziroma druge blagovne znamke pri oglasih, ima upravljalec portala, pravico naročniku izklopiti oglaševanje.

Vsebina oglasa za namene teh pogojev uporabe pomeni vso vsebino, ki jo je na portalu nepremicnine.net objavil posamezni uporabnik in vsebuje besedilo oglasa in slike oglaševane nepremičnine. MEGANET z objavo oglasa na portalu nepremicnine.net v slovenskem jeziku objavi oglas tudi v angleškem jeziku in se uporabnik strinja tudi z avtomatsko objavo v angleškem jeziku.

MEGANET si pridržuje pravico do dodatnega preverjanja oglasa pred njegovo objavo, zavrnitve objave oglasa, izbrisa ali blokade objave celotne vsebine ali kateregakoli dela oglasa, ali spremembe rubrike objave oglasa, v kolikor je ta neprimeren, vsebinsko sporen, zavajajoč, objavljen v neustrezni rubriki, ali kakorkoli neprimeren za objavo po kriteriju uredništva spletne strani in v kolikor ta predstavlja kršitev pogojev uporabe, zakonskih določil, ki jih določa ZNPosr in/ali Zakon o medijih (Uradni list RS št. 110/06-UPB s spremembami in dopolnitvami, Zmed) oziroma v kolikor ni v skladu z uredniško politiko. MEGANET si prav tako pridržuje pravico do omejitve števila ali tempa objav, v kolikor so objave v nasprotju s temi pogoji uporabe ali iz katerihkoli drugih razlogov po oceni uredništva. V primeru, da je bila objava zaračunana, oglas pa izbrisan ali blokiran, uporabnik ni upravičen do povrnitve plačila objave.

### **IV. PRIČETEK NAROČNIŠKEGA RAZMERJA OZIROMA AKTIVACIJA OGLASA**

V primeru registracije uporabnika in naročilu storitve:

1. objave oglasa prodaje novogradenj in oddajanja počitniških kapacitet za turistične namene se oglas aktivira po prejetju in/ali avtorizaciji plačila oglasa,
2. v primeru uvrstitve oglasa v rubriko »ne spreglejte«, je oglas aktiviran in viden na portalu nemudoma po prejetju in/ali avtorizaciji plačila oglasa.

Zahteva za spremembo in/ali prekinitev naročniškega razmerja mora biti podana v pisni obliki, poslana na naslov MEGANET d.o.o. Narof 10, 1411 Izlake, ali na elektronski naslov [info@nepremicnine.net](mailto:info@nepremicnine.net). Uporabnik ni upravičen do povračila sorazmernega dela naročnine za objavo, v kolikor želi prekiniti naročniško razmerje pred potekom tekočega naročniškega razmerja.

MEGANET si pridržuje pravico do takojšnje zavrnitve ali izbrisa objave oglase ali do zavrnitve dostopa do uporabniškega računa v primeru zamude pri plačilu objave ali neplačila objave v skladu z veljavnim cenikom. V omenjenem primeru si MEGANET pridržuje tudi pravico do takojšnje prekinitve naročniškega razmerja z neplačnikom ter do zavrnitve objave oglasa ali zavrnitve dostopa do uporabniškega računa uporabniku, ki ima evidentirano pomanjkanje sredstev na račune ter si pridržuje tudi pravico do zavrnitve registracije uporabnika, ali registracije s predplačilom za najmanj 3 (tri) mesečno obdobje, za poslovne uporabnike, ki so preko povezanih družb (isti so-ustanovitelji, družbeniki, odgovorne osebe, kontaktne osebe, kontaktni podatki...) že oglaševali na spletni strani, obveznosti pa niso v celoti poravnali, ali na podlagi individualne ocene, bonitet, neevidentiranega TRR, zgodovine uporabnika, ali iz kateregakoli razloga po oceni MEGANET.

### **V. REGISTRACIJA UPORABNIKOV**

Zasebni uporabnik, ki želi izkoristiti vse funkcionalnosti portala nepremicnine.net in na njem objavljati lastne male oglase, se mora predhodno registrirati in ustvariti uporabniški račun. Registracija fizičnih oseb, ki se s posredovanjem nepremičnin ne ukvarjajo profesionalno, poteka preko spletnega vmesnika, v katerega uporabnik vnese svoje podatke. Registracija je možna preko zavihka Moje nepremičnine – Nov uporabnik. Objava telefonske številke je na portalu nepremicnine.net obvezen podatek za oglaševanje. S klikom na »POTRDI«, ki se pokaže ob prvi registraciji uporabnika oziroma ob prvem vpisu v uporabniški račun ter z vso nadaljnjo uporabo spletne strani, uporabnik soglaša z uporabo določb vsakokratnih pravil uporabe portala.

Uporabnik se zavezuje, da bo pri registraciji spoštoval naslednja navodila:

* vpisani podatki, zlasti kontaktni podatki morajo biti popolni in resnični; izdajanje za tretjo osebo oziroma vpisovanje podatkov tretje osebe brez njenega dovoljenja je prepovedano,
* vsak uporabnik ima lahko na eno telefonsko številko in en elektronski naslov odprt le en uporabniški profil.

Registracijo poslovnih uporabnikov, ki se s posredovanjem nepremičnin ukvarjajo profesionalno, oziroma ki želijo objaviti oglas lastne nepremičnine podjetja, opravi MEGANET na podlagi sklenjenega pisnega dogovora o oglaševanju na portalu nepremicnine.net. med MEGANET in poslovnim uporabnikom.

### **VI. NAČIN PLAČILA IN POGOJI ZA OBJAVO OGLASA**

Plačilo oglasa zasebnega uporabnika v skladu s cenikom in temi splošnimi pogoji se izvede:

1. s plačilom storitve objave oglasa po predračunu ali računu, katerega izda MEGANET zasebnemu uporabniku in za objavo oglasa na seznamu zadetkov iskanja nepremičnin na portalu nepremicnine.net

### **VII. DAVEK NA DODANO VREDNOST IN IZDAJANJE RAČUNOV**

V skladu z veljavnimi pravili in predpisi so vsi nakupi storitev, opravljeni preko spletne strani oziroma portala nepremicnine.net, predmet davka na dodano vrednost (DDV).

### **VIII. VSEBINA PORTALA**

MEGANET nima vpliva na vsebino malih oglasov, ki so objavljeni na portalu nepremicnine.net, saj je to vsebina, ki jo na portal vnesejo uporabniki samostojno. Posledično MEGANET ne prevzema nobene odgovornosti za resničnost in pravilnost objavljenih podatkov, ki jih vpisujejo poslovni subjekti ali fizične osebe.

Vsak dogovor o nakupu/prodaji nepremičnine, objavljene na portalu nepremicnine.net, je dogovor zgolj med kupcem in prodajalcem, ki nepremičnino prodaja oziroma kupuje in ne povzroči nikakršnega posrednega ali neposrednega pogodbenega odnosa med kupcem, prodajalcem ter MEGANET.

V primeru, da je vsebina v nasprotju s temi pogoji uporabe ali veljavno zakonodajo lahko kdorkoli o tem obvesti MEGANET na telefon [03/567-91-10](tel:03/567-91-10) ali po e-pošti: [info@nepremicnine.net](mailto:info@nepremicnine.net). MEGANET bo po preveritvi navedb ustrezno ukrepala in po potrebi odstranila sporne vsebine.

### **IX. DOVOLJENA UPORABA**

Storitve portala nepremicnine.net je dovoljeno uporabljati zgolj za osebno, nekomercialno uporabo, razen, če ni s temi pogoji uporabe ali s posebnim dogovorom drugače določeno. Prepovedano je kakršno koli kopiranje vsebine portala nepremicnine.net, zlasti vsebine objavljenih malih oglasov, njihovo spreminjanje ter vključevanje v drugo spletno stran, izdelek ali storitev, razen kopiranja posameznih rezultatov za osebno, nekomercialno uporabo in razen uporabe, ki je izrecno dovoljena s posameznimi storitvami portala nepremicnine.net.

Prepovedano je »meta« iskanje po portalu nepremicnine.net. Prepovedana je uporaba avtomatskih poizvedb ali drugih robotov, ki avtomatsko pridobivajo podatke iz portala nepremicnine.net ali na drugačen način avtomatsko posegajo v portal ali komunicirajo s portalom nepremicnine.net. Prepoved »meta« iskanja in prepoved uporabe robotov ne velja za splošne spletne iskalnike (universal search engines). Splošni spletni iskalniki so iskalniki, ki iščejo in objavljajo povezave na vse spletne strani iz določenega geografskega območja in niso omejeni glede na vsebino, panogo, tipe datotek in/ali druge značilnosti, kot je to pri vertikalnih/specializiranih iskalnikih. Vsak robot mora spoštovati tudi pravila www.robotstxt.org. Za vsako komercialno uporabo portala nepremicnine.net je potrebno skleniti predhoden dogovor z MEGANET.

Informacije in gradiva, ki so prikazana na portalu nepremicnine.net, uporabniki lahko naložijo z mreže za osebno domačo rabo, pri čemer je prepovedano spreminjati označbe avtorskih pravic, druga obvestila o pravicah intelektualne lastnine ali obvestila o drugih pravicah. Dovoljeno je nalaganje in tiskanje informacij in gradiv z namenom ogledovanja in branja za nekomercialne namene. Vsako drugo kopiranje, distribuiranje, ponovno objavljanje, spreminjanje informacij in gradiv na portalu nepremicnine.net ali njihovo pošiljanje po pošti ter razširjanje na kakršenkoli drug način brez predhodnega pisnega dovoljenja MEGANET je prepovedano.

Uporabniku so izrecno prepovedana vsa naslednja dejanja, za katera se uporabnik izrecno zavezuje, da jih ne bo izvajal niti poskušal izvajati:

* uporaba storitve z namenom objavljanja ali propagiranja katerekoli vsebine in/ali dejavnosti, ki je v nasprotju z veljavno zakonodajo in/ali javnim redom in moralo,
* uporaba groženj, slabšalnega, poniževalnega ali žaljivega načina izražanja v komunikaciji ter izražanja, ki bi lahko kršil osebnostne pravice tretjih oseb,
* uporaba določil, v nasprotju z Zakonom o varstvu pred diskriminacijo (Uradni list RS št. 33/16 s spremembami in dopolnitvami, ZVarD), ki bi na kakršenkoli način nakazovala na diskriminacijo, predvsem a ne samo glede na spol, narodnost, raso ali etnično poreklo, jezik, vero ali prepričanje, invalidnost, starost, spolno usmerjenost, spolno identiteto in spolni izraz, družbeni položaj, premoženjsko stanje, izobrazbo ali katero koli drugo osebno okoliščino na različnih področjih družbenega življenja,
* komuniciranje z drugimi uporabniki v imenu tretjih oseb,
* uporaba osebnih podatkov tretje osebe brez njenega soglasja,
* objavljanje neresničnih, nezakonitih, škodljivih, zavajajočih, spornih, moralno neprimernih ali žaljivih vsebin,
* izrabljanje storitve v komercialne, nelegalne ali kakršne koli druge namene od tistih, ki so določeni v teh pogojih uporabe, npr. zlasti objavljanje oglasov, ki tematsko ne sodijo na portal nepremicnine.net,
* distribuiranje avtorsko zaščitenih vsebin ali vsebin, ki so v lasti druge pravne ali fizične osebe,
* uporaba računalniških kod, škodljivih programov ali česar koli, kar bi lahko motilo, onesposobilo ali škodovalo tej storitvi, ponudniku storitve in njegovi programski ter strojni opremi ter telekomunikacijskim napravam ali elektronskemu komunikacijskemu omrežju,
* kakršni koli poskus pridobiti, zbirati, uničevati, spreminjati in/ali shranjevati osebne podatke drugih uporabnikov in podatke, ki jih ti uporabniki vnesejo z namenom uporabe storitve,
* oblikovanje oglasa, ki ni v slovenskem jeziku,
* oblikovanje oglasa, ki vsebuje versko ali politično obarvano vsebino, ali prikazuje verske ali politične simbole.

Uporaba portala nepremicnine.net v nasprotju s temi Splošnimi pogoji uporabe portala ali na kakršnekoli drug, nezakonit način je strogo prepovedana. V primeru dvoma o dopustnosti uporabe portala se vsakršna uporaba, ki ni izrecno dovoljena s strani MEGANET šteje za nedopustno.

### **X. PRAVICE INTELEKTUALNE LASTNINE**

Vsa vsebina portala nepremicnine.net je avtorsko pravno zaščitena kot individualne stvaritve oziroma kot podatkovne zbirke. Varstvo zajema zlasti podatke, besedila, multimedijske vsebine, programsko opremo ter HTML, java in flash izvorno kodo. Avtorsko pravno zaščitene vsebine je dovoljeno uporabljati zgolj za zasebne namene, v kolikor posamezen način uporabe ni prepovedan s temi pravili uporabe ali veljavno zakonodajo.

Uporabnik z vnosom podatkov v spletni vmesnik portala nepremicnine.net, prenaša od trenutka, ko oblikuje svoj oglas, na MEGANET avtorske pravice na vseh vnesenih vsebinah in sicer izključno tiste, ki so potrebne za namen objave na portalu nepremicnine.net, ter v vseh drugih medijih MEGANET in njenih povezanih družb v smislu 527. člena Zakona o gospodarskih družbah (Uradni list RS št. 65/09-UPB s spremembami in dopolnitvami, v nadaljevanju: ZGD-1), pri čemer pa prenos ni izključen, ter časovno in teritorialno neomejen. Prav tako MEGANET na oglasu uživa izključno pravico objave in distribucije vsebine oglasa, posameznega dela oglasa ali fotografije. Uporabnik zagotavlja, da je izključni avtor tekstov in fotografij, ki jih objavi v oglasnem sporočilu in izključno za obdobje 12 (dvanajst) mesecev prenaša na MEGANET v obsegu, ki le temu dovoljuje, da jih hrani, obdeluje, predeluje in objavlja na spletni strani na način, ki je razviden iz te pogojev uporabe in uporablja z nameni oglaševanja na vseh teritorijih. Prav tako uporabnik izrecno in nepreklicno dovoljuje MEGANET, da te pravice v celotnem pridobljenem obsegu prenaša na tretje osebe, ki lahko te oglase reproducirajo in predstavljajo javnosti na poljubne načine (preko računalnika, tiska…). Uporabnik jamči MEGANET pod odškodninsko odgovornostjo, da za vse vsebine, ki jih objavi na portalu nepremicnine.net, razpolaga z ustreznimi materialnimi avtorskimi pravicami ter se zavezuje, da bo MEGANET povrnil vso škodo, ki bi mu zaradi kršitve te zaveze nastala.

Uporabnik se izrecno strinja, da MEGANET z namenom preprečevanja nepooblaščenega kopiranja vsebin portala nepremicnine.net vse slike, ki so objavljene na tem portalu označi z vodnim tiskom logotipa »nepremicnine.net«.

Imetnik registrirane znamke in spletne domene nepremicnine.net je MEGANET in uporabnik ne sme uporabljati znamke nepremicnine.net v kateri koli obliki za kateri koli namen, razen v primeru, da je uporaba izrecno dovoljena s temi pravili uporabe ali veljavno zakonodajo.

### **XI. OMEJITEV ODGOVORNOSTI**

MEGANET se zavezuje, da si bo prizadevala, da bo celotna vsebina portala nepremicnine.net visoko kvalitetna in estetska, stalno dostopna, zakonita in ažurna ter da ne bo vsebovala nezakonitih ali moralno spornih elementov kot tudi ne kakršnih koli virusov, trojanskih konjev ali podobnih dejavnikov, ki bi lahko škodovali omrežni infrastrukturi. Kljub temu, pa je storitev portala nepremicnine.net na voljo takšna, kakršna je in brez kakršnega koli jamstva za delovanje.

V zvezi z zagotavljanjem portala nepremicnine.net veljajo naslednje omejitve odgovornosti, razen če v teh pogojih uporabe ni drugače določeno:

* MEGANET ne prevzema odgovornosti za vsebino, dostopnost, delovanje in brezhibnost portala nepremicnine.net,
* MEGANET ne prevzema odgovornosti za kakršno koli morebitno škodo, ki bi nastala uporabniku zaradi nezmožnosti uporabe portala nepremicnine.net, zaradi zaupanja v vsebino storitve portala nepremicnine.net, zaradi izgube podatkov ali zaradi drugih razlogov povezanih z delovanjem in dostopnostjo portala nepremicnine.net,
* MEGANET ne prevzema odgovornosti za izgubo vsebin in vsebinskih motivov, ki so posledica napačne uporabe, tehnične neustreznosti računalnika in neznanja ali nespretnosti uporabnika,
* MEGANET storitev ne more zagotavljati delovanja storitve v primeru izpada omrežja pogodbenih partnerjev, izpada električne energije ali drugih tehničnih motenj, ki bi lahko začasno motile delovanje portala nepremicnine.net.

MEGANET ne prevzema odgovornosti za z resničnost objavljenih podatkov, niti podatkov, ki jih vpisujejo uporabniki. Vsak dogovor o nakupu/prodaji blaga oziroma storitve, objavljene na spletni strani, je dogovor zgolj med kupcem in uporabnikom, ki blago oz. storitev prodaja, in ne povzroči nikakršnega posrednega ali neposrednega pogodbenega odnosa med kupcem, uporabnikom kot prodajalcem ter MEGANET. Ponudnik si pridržuje pravico, da kadar koli, iz katerega koli razloga in za kakršno koli obdobje, brez predhodnega obvestila, prekine zagotavljanje portala nepremicnine.net, če meni, da je to potrebno.

Omejitev odgovornosti v teh pravilih uporabe velja pod pogojem, da je v skladu z veljavno zakonodajo. V primeru neskladnosti velja takšna omejitev odgovornosti, v kakršnem obsegu je dovoljena z veljavno zakonodajo.

### **XII. VARSTVO OSEBNIH PODATKOV**

Varstvo osebnih podatkov je opredeljeno v zavihku Varstvo podatkov na portalu nepremicnine.net.

### **XIII. SALVATORNA KLAVZULA**

Morebitna neveljavna določba ali nezmožnost njene izvršitve ne vpliva na veljavnost drugih določb in veljavnost Splošnih pogojih uporabe kot celote. V primeru neveljavnosti ali nezmožnosti izvrševanja določbe Splošnih pogojev uporabe portala nepremicnine.net, bo takšno določbo nadomestila razlaga, ki je najbližja namenu takšne neveljavne oziroma neizvršljive določbe.

### **XIV. UPORABA PRAVA**

Za presojo pravnih razmerij glede teh splošnih pogojev, v zvezi z uporabo portala nepremicnine.net, se uporablja pravo Republike Slovenije. V primeru spora med uporabnikom in upravljalcem je izključno pristojno sodišče Republike Slovenije.

### **XV. KONČNE DOLOČBE**

MEGANET si pridržuje pravico, da lahko kadar koli spremeni te Splošne pogoje uporabe, če meni, da je to potrebno.

Spremenjeni Splošni pogoji uporabe veljajo od objave na spletni strani oziroma portalu in se uporabljajo za posameznega uporabnika od njegovega sprejema teh novih pogojev.

Meganet d.o.o, avgust 2020

**SPLOŠNI POGOJI UPORABE MOBILNE APLIKACIJE nepremicnine.net**
--------------------------------------------------------------

### **I. SPLOŠNO**

Za namen teh Splošnih pogojev uporabe, mobilna aplikacija nepremicnine.net pomeni programsko rešitev prirejeno za mobilne elektronske komunikacijske naprave, ki uporabljajo operacijski sistem Android, iOS, ipd. in posameznikom omogoča spremljanje aktualnih ponudb, ter druge podobne storitve, ki jih zagotavlja MEGANET oglaševalska agencija d.o.o.

Za uporabo mobilne aplikacije je potrebno soglasje uporabnika k tem Splošnim pogojem. V kolikor soglasje uporabnika ni podano, mobilne aplikacije ni mogoče uporabljati.

Upravljalec mobilne aplikacije nepremicnine.net je družba MEGANET oglaševalska agencija d.o.o., Narof 10, 1411 Izlake, ki je vpisana v sodni register pri Okrožnem sodišču v Ljubljani, vložna št. 13955500, osnovni kapital 8.763 €, matična številka: 1926799000, identifikacijska številka za DDV: SI 89199669 (v nadaljevanju: MEGANET d.o.o.)

Uporabnik je lahko:

* vsaka polnoletna fizična oseba, ki uporablja mobilno aplikacijo nepremicnine.net.,
* vsaka pravna oseba, ki ima ustvarjen Apple ID račun za podjetje in Google račun za podjetja (npr. Google Business, ipd.).

### **II. PRENOS MOBILNE APLIKACIJE**

Uporabnik lahko mobilno aplikacijo, glede na obstoječi pametni telefon ali tablični računalnik in glede na razpoložljivost, prenese preko spletnih ali mobilnih trgovin za mobilne aplikacije, in sicer vedno na način in pod pogoji, ki so določeni za izbrane spletne mobilne trgovine:

* Apple iOS: App Store,
* Google Android: Google Play Store.

Uporaba aplikacije je za uporabnika brezplačna, razen za storitev prejemanja potisnih sporočil. Uporabnik je za uporabo aplikacije dolžan plačati prenos podatkov, ki mu ga izbrani operater zaračuna po veljavnem ceniku. Prenos in uporaba aplikacij sta ob ustreznem omrežju možna tudi v tujini (roaming), vendar se ob prenosu in uporabi obračunava prenos podatkov v tujini, in sicer po veljavnem ceniku izbranega operaterja za prenos podatkov v tujini.

Za prenos in uporabo mobilne aplikacije, MEGANET d.o.o., priporoča uporabo LTE ali 3G omrežja ali fiksnega elektronskega komunikacijskega omrežja. V 2.75G (Edge) je prenos in uporaba aplikacije mogoča, vendar se aplikacija prenaša dlje časa oziroma deluje počasneje. Pogoj za prenos in prejemanje potisnih sporočil je vzpostavljena ustrezna povezava z WIFI omrežjem ali povezava z uporabo LTE ali 3G elektronskega komunikacijskega omrežja ter ustrezna nastavitev v sistemu Android in IOS upravitelja aplikacije, na način, da dovoljuje prejemanje in prikaz obvestil nepremicnine.net.

Nastavitev aplikacije za prejem potisnih sporočil se vzpostavi v sistemu:

* Android: Izberi ikono Nastavitve → Upravitelj aplikacij → nepremicnine.net–› Obvestila → Dovoli/Pokaži obvestila;
* iOS: Izberi ikono Settings, kliknite Notifications → nepremicnine.net–› Allow notifications.

Mobilna aplikacija deluje na operacijskih sistemih: iOS 10 in novejših (Apple) ali Android 5.0 in novejših (Google).

Zaradi tehničnih omejitev starejših verzij operacijskih sistemov določene aplikacije niso na voljo, funkcionalnosti ne delujejo pravilno ali pa prikaz funkcionalnosti ni mogoč.

### **III. SKLENITEV POGODBE**

Pogodba med upravljalcem in uporabnikom glede uporabe mobilne aplikacije nepremicnine.net za brezplačno storitev je sklenjena, ko se uporabnik registrira in ustvari svoj profil (uporabniški račun). Za plačljivo storitev Premium pa je pogodba sklenjena, ko se uporabnik registrira, ustvari svoj uporabniški profil in ko upravljalcu plača znesek naročnine. Pogodba je s plačilom naročnine lahko sklenjena za obdobje 1. (enega) meseca ali 6. (šestih) mesecev ali za obdobje 1. (enega) leta in se avtomatično podaljša za enako obdobje, v kolikor ni preklicana pred potekom tekočega obdobja. Preklic naročnine pred potekom tekočega obdobja se sporoči na naslov [narocnine@nepremicnine.net](mailto:narocnine@nepremicnine.net).

### **IV. REGISTRACIJA UPORABNIKA**

Uporabnik- fizična oseba, ki se registrira preko mobilne aplikacije nepremicnine.net, aktivira svoj račun.

Uporabnik – pravna oseba, se registrira na način, da kontaktira MEGANET d.o.o. s posredovanjem zahteve za registracijo na naslov: [info@nepremicnine.net](mailto:info@nepremicnine.net) in se registracija ter aktivacija računa opravi preko uredništva MEGANET d.o.o..

V mobilno aplikacijo nepremičnine.net se uporabnik prijavi z uporabniškim imenom in izbranim geslom. Uporabniško geslo je tajno in je znano le uporabniku. Uporabnik je odgovoren za varovanje svojega gesla. Upravljalec ne odgovarja za kakršnokoli izgubo ali škodo, ki bi nastala, ker uporabnik ni uspel izpolniti te varnostne obveznosti.

Uporabnik, ki se registrira preko mobilne aplikacije aktivira svoj profil račun (validira svoj elektronski naslov, ime in priimek, geslo in uporabniško ime), v svojem profilu pa lahko izpolni tudi podatke o telefonski številki ter ostale podatke. Uporabnik je odgovoren za točnost in ažurnost osebnih podatkov ter za objavljeno vsebino v svojem profilu. Objavljeno vsebino je uporabnik v primeru sprememb dolžan nemudoma ustrezno popraviti. Uporabnik lahko spremeni svoje podatke v profilu na naslednje načine: preko mobilne aplikacije ali preko e-pošte upravljalcu na naslov [info@nepremicnine.net](mailto:info@nepremicnine.net).

### **V. CENIK IN PLAČILO**

MEGANET d.o.o., za uporabo storitve prejemanja potisnih sporočil na mobilni aplikaciji zahteva sklenitev naročniškega razmerja v skladu s cenikom storitev, objavljenim v mobilni aplikaciji nepremicnine.net.

Vrste storitev ter znesek plačila oziroma naročnine za mobilno aplikacijo nepremicnine.net je objavljen ter dostopen v mobilni aplikaciji nepremicnine.net. Za obračun in plačilo storitev velja vsakokrat veljavni cenik MEGANET d.o.o.

Plačilo storitev v mobilni aplikaciji je mogoče z uporabo:

* storitve APPLE PAY za imetnike Apple iOS sistema,
* storitve BRAIN TREE Sistema za imetnika GOOGLE ANDROID.

Sklenitev naročniškega razmerja in pogodba se sklene za posamezno storitev, za obdobje, kot je opredeljeno v poglavju III. Sklenitev pogodbe teh splošnih pogojev.

V primeru naročila uporabnika na storitev, ki je predmet plačila, bo storitev z uporabo aktivacijo omogočena uporabniku nemudoma, ko prejme upravljalec plačilo storitve.

### **VI. OMEJITEV ODGOVORNOSTI**

MEGANET d.o.o. v nobenem primeru ne prevzema nobene odgovornosti in ne daje nobenih jamstev uporabniku za morebitno nedelovanje oziroma nemožnost uporabe mobilne aplikacije, ampak si bo za nemoteno delovanje mobilne aplikacije zgolj prizadeval. Ta določba pa ne izključuje odgovornosti MEGANET d.o.o. za škodo, ki jo namenoma ali iz malomarnosti MEGANET d.o.o. povzroči uporabniku .

Za prikaz določenih funkcionalnosti se v mobilni aplikaciji uporablja neodvisne zunanje storitve in aplikacije. Za uporabo teh storitev veljajo pogoji uporabe zunanje storitve, ki jih določa lastnik storitve ali aplikacije, MEGANET d.o.o. pa v zvezi s tem ne prevzema nobene odgovornosti in ne daje nobenih jamstev. MEGANET d.o.o. tudi ne odgovarja za obliko in vsebino podatkov, pridobljenih prek spletnih povezav, ki niso last MEGANET d.o.o.. MEGANET d.o.o. ni odgovoren za občasno nedelovanje spletne in mobilne aplikacije, za morebitno netočnost informacij in tudi ne za morebitno škodo in/ali izgubo dohodka.

MEGANET d.o.o. zato ne odgovarja za nobeno škodo, ki bi npr. izhajala iz dostopa do informacij, uporabe ali nemožnosti uporabe informacij ali za kakršnekoli napake ali pomanjkljivosti v njihovi vsebini. Ta določba pa ne izključuje odgovornosti MEGANET d.o.o. za škodo, ki jo namenoma ali iz malomarnosti MEGANET povzroči uporabniku.

Podatki na mobilni aplikaciji so zgolj informativne in oglaševalske narave, zato MEGANET d.o.o. ne prevzema nobene odgovornosti za katerekoli napake v vsebini ter pravilnosti in točnosti objavljenih podatkov, do katerih je morebiti prišlo zaradi časovnih neusklajenosti, napak pri vnosu ali drugih nepredvidljivih vzrokov.

Uporabnik je odgovoren za vse aktivnosti, opravljene z uporabo mobilne aplikacije. Ob vsakršni nepooblaščeni uporabi ali utemeljenem sumu, da je do tovrstnega dostopa do mobilne aplikacije prišlo, mora o tem nemudoma obvestiti MEGANET d.o.o. kot je to opredeljeno v teh splošnih pogojih.

MEGANET d.o.o. ni odgovoren za škodo, ki bi jo uporabnik utrpel zaradi nepooblaščene uporabe mobilne aplikacije. Uporabnik se zaveže, da bo mobilno aplikacijo in dostop do ostalih sredstev uporabljal v skladu s temi splošnimi pogoji ter pogoji za katere je navedeno, da te pogoje dopolnjujejo, da bo zagotavljal tajnost gesel ter da bo upošteval pravila in obvestila, objavljena na spletnem mestu [www.nepremicnine.net](https://www.nepremicnine.net/) ali poslana na elektronski naslov uporabnika.

MEGANET d.o.o. si pridržuje pravico, da kadarkoli brez predhodnega opozorila spremeni, doda ali odstrani vsebine, objavljene v mobilni aplikaciji. Vsi uporabniki vso objavljeno vsebino uporabljajo na lastno odgovornost, pri čemer morajo poskrbeti tudi za ustrezno zaščito podatkov na svojem pametnem telefonu ali tabličnem računalniku.

MEGANET d.o.o. lahko po lastni presoji poslovnih razlogov preneha zagotavljati mobilno aplikacijo o čemer bo uporabnike pravočasno obvestil.

### **VII. NADGRADNJE IN NOVE VERZIJE MOBILNE APLIKACIJE**

Zaradi tehničnih ali funkcionalnih nadgradenj mobilne aplikacije, si MEGANET d.o.o. pridržuje pravico, da objavi novo verzijo mobilne aplikacije ali spletne strani. Uporabnik bo o novi verziji mobilne aplikacije obveščen ali preko aplikacije same iz katere je mobilna aplikacija naložena ali pa bo do posodobitve aplikacije lahko na telefonu prišlo tudi samodejno.

### **VIII. ZAŠČITA ZASEBNOSTI MLADOLETNIH OSEB**

Aplikacija nepremicnine.net ni namenjena otrokom in mladini, mlajšim od 14 let. Otroci, mlajši od 14 let, ne smejo pošiljati osebnih podatkov prek aplikacije. Upravljalec osebnih podatkov oseb, mlajših od 14 let ne shranjuje.

### **IX. VARSTVO OSEBNIH PODATKOV**

Varstvo osebnih podatkov je opredeljeno v Politiki zasebnosti mobilne aplikacije nepremicnine.net..

### **X. PLAČILO**

Cena Premium storitev je dosegljiva na mobilni aplikaciji nepremicnine.net.

### **XI. IZKLJUČITEV ODGOVORNOSTI UPRAVLJALCA**

Upravljalec se trudi zagotoviti popolno tehnično delovanje mobilne aplikacije nepremicnine.net.

Upravljalec ni odgovoren za nikakršno neposredno ali posredno škodo ali neprijetnosti, ki bi lahko pri uporabniku nastale zaradi morebitnih tehničnih težav ali prekinitev delovanja mobilne aplikacije nepremicnine.net.

Uporabnik se strinja, da upravljalec ne odgovarja za nikakršno neposredno, posredno, naključno, posebno, posledično ali izjemno materialno ali nematerialno škodo, ki bi nastala zaradi uporabnikove uporabe mobilne aplikacije nepremičnine.net.

Upravljalec ne jamči za brezhibno delovanje mobilne aplikacije nepremicnine.net, niti za točnost posredovanih informacij. Do napak lahko pride pri delovanju same aplikacije, kot tudi pri uporabi navigacijskih sistemov (GEO - lokacije uporabnika) kot posledica lokalnih okoljskih pogojev in/ali nepopolnih ali napačnih podatkov.

### **XII. PREPOVED ZLORAB IN SANKCIJE**

Prepovedana je uporaba mobilne aplikacije nepremicnine.net za drug namen kot za ogled oglasov.

V primeru ugotovljenih zlorab bo upravljalec uporabniku blokiral storitev pošiljanja sporočil in ga o tem obvestil preko mobilne aplikacije, priporočeno po pošti na naslov uporabnika ali preko e-pošte.

V primeru izgube ali odtujitve medija oziroma "pametne" mobilne naprave, na katerem je nameščena mobilna aplikacija, je uporabnik dolžan čimprej obvestiti upravljalca.

### **XIII. SPREMEMBE SPLOŠNIH POGOJEV**

Upravljalec si pridržuje pravico do posodobitev in sprememb splošnih pogojev mobilne aplikacije nepremicnine.net in cenika. Nadaljnja uporaba storitev po vsakršnih takšnih spremembah pomeni, da se uporabnik s temi spremembami izrecno strinja. V primeru, da se uporabnik ne strinja s spremenjenimi splošnimi pogoji in/ali cenikom lahko, kadarkoli odpove uporabniški račun, vendar se uporabniku znesek plačane naročnine za tekoče obdobje ne vrača.

Upravljalec obvesti uporabnike o vsaki spremembi cenika 1 (en) mesec pred spremembo preko mobilne aplikacije ali preko e-poštnega naslova.

### **XIV. SALVATORNA KLAVZULA**

Morebitna neveljavna določba ali nezmožnost njene izvršitve ne vpliva na veljavnost drugih določb in veljavnost Splošnih pogojih uporabe kot celote. V primeru neveljavnosti ali nezmožnosti izvrševanja določbe Splošnih pogojev uporabe, bo takšno določbo nadomestila razlaga, ki je najbližja namenu takšne neveljavne oziroma neizvršljive določbe.

### **XV. UPORABA PRAVA**

Za presojo pravnih razmerij glede teh splošnih pogojev, v zvezi z uporabo mobilne aplikacije, se uporablja pravo Republike Slovenije. V primeru spora med uporabnikom in upravljalcem je izključno pristojno sodišče Republike Slovenije.

### **XVI. VPRAŠANJA**

Uporabniki lahko vprašanja, predloge ali pritožbe v zvezi z njihovim naročilom, nakupom ter splošnimi pogoji, sporočijo upravljalcu preko spletne strani [www.nepremicnine.net](https://www.nepremicnine.net/) po pošti na naslov MEGANET oglaševalska agencija d.o.o., Narof 10, 1411 Izlake, po telefonu: [03 56 79 110](tel:03%2056%2079%20110) ali e-poštni naslov: [info@nepremicnine.net](mailto:info@nepremicnine.net).

Meganet d.o.o, avgust 2020