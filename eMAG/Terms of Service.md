1\. DEFINITII SI TERMENI
------------------------

**eMAG** – este denumirea comerciala a S.C. DANTE INTERNATIONAL S.A., persoana juridica de nationalitate romana, avand sediul social in Bucuresti, Soseaua Virtutii nr. 148, sector 6, avand numar de ordine in Registrul Comertului J40/372/23.01.2002, cod unic de inregistrare fiscala RO14399840.

**Vanzator** – eMAG sau orice partener din eMAG Marketplace.

**Cumparator** – poate fi orice persoana fizica care are varsta peste 16 ani sau persoana juridica sau orice entitate juridica care isi face un Cont in Site si efectueaza o Comanda.

**Client** – poate fi orice persoana fizica care are varsta peste 16 ani sau persoana juridica care are sau obtine acces la CONTINUT, prin orice mijloc de comunicare pus la dispozitie de catre eMAG (electronic, telefonic, etc) sau in baza unui acord de utilizare existent intre eMAG si acesta si care necesita crearea si utilizarea unui Cont.

**Utilizator** – orice persoana fizica care are varsta peste 16 ani sau persoana juridica inregistrata pe Site, care, prin finalizarea procesului de creare a Contului, si-a dat acordul cu privire la clauzele specifice site-ului din sectiunea Termeni si Conditii Generale.

**Nickname** – pseudonim prin care un anumit Utilizator/Client/Cumparator poate adauga Continut pe Site. Nickname-ul este asociat informatiilor din Site ale Utilizatorului/Clientului/Cumparatorului sub denumirea de “Nume Utilizator”.

**Cont** – sectiunea din Site formata dintr-o adresa de e-mail si o parola care permite Cumparatorului transmiterea Comenzii si care contine informatii despre Client/Cumparator si istoricul Cumparatorului in Site (Comenzi, facturi fiscale, garantii Bunuri, etc.). Utilizatorul este responsabil si se va asigura ca toate informatiile introduse la crearea Contului sunt corecte, complete si actualizate.

**Favorite** – sectiune din Cont care permite Cumparatorului/Utilizatorului sa isi creeze Liste cu Bunuri si Servicii pe care doreste sa le urmareasca in vederea unei eventuale achizitii folosindu-se de serviciul oferit de catre Vanzator de urmarire a Bunurilor si Serviciilor prin primirea de Comunicari Comerciale din partea acestuia.

**Lista** – sectiunea din Favorite in care Cumparatorul/Utilizatorul poate adauga Bunuri sau Servicii pe care doreste sa le urmareasca in vederea unei eventuale achizitii si pe care, ulterior, le poate sterge sau le poate adauga in cosul de cumparaturi („Cosul meu”).

Listele pot fi:

**Publice**: orice Client/Cumparator/Utilizator poate vizualiza Lista Cumparatorului/Utilizatorului in cazul in care acesta a distribuit-o pe retelele de socializare (Facebook, Twitter si Google+) sau daca acceseaza profilul public al Cumparatorului/Utilizatorului din Site. Listele sunt publice, iar Cumparatorul/Utilizatorul are posibilitatea de a le seta ca private oricand, direct din Contul sau, sectiunea Favorite;

**Private**: acestea pot fi vizualizate numai de titularul Contului. Cumparatorul/Utilizatorul are posibilitatea de a le seta ca si publice oricand, direct din Contul sau, sectiunea Favorite.

**Cosul meu** – sectiune din Cont care permite Cumparatorului/Utilizatorului sa adauge Bunuri sau Servicii pe care doreste sa le achizitionezela momentul adaugarii sau la un moment ulterior; in cazul in care Bunurile sau Serviciile nu sunt achizitionate la momentul adaugarii prin efectuarea Comenzii, Cumparatorul/Utilizatorul va beneficia de serviciul oferit de catre Vanzator de urmarire a Bunurilor si Serviciilor prin primirea de Comunicari Comerciale din partea acestuia.

**Site** – magazinul online gazduit la adresa web emag.ro si subdomeniile acestuia.

**Comanda** – un document electronic ce intervine ca forma de comunicare intre Vanzator si Cumparator prin care Cumparatorul transmite Vanzatorului, prin intermediul Site-ului intentia sa de a achizitiona Bunuri si Servicii de pe Site.

**Bunuri si Servicii** – orice produs sau serviciu listat pe Site, inclusiv produsele si serviciile mentionate in Comanda, care urmeaza a fi furnizate de catre Vanzator, Cumparatorului ca urmare a Contractului incheiat.

**Campanie** – actiunea de a expune in scop comercial, un numar finit de Bunuri si/sau Servicii avand un stoc limitat si predefinit, pentru o perioada limitata de timp stabilita de catre Vanzator.

**Contract** – reprezinta contractul la distanta incheiat intre Vanzator si Cumparator, fara prezenta fizica simultana a Vanzatorului si a Cumparatorului.

**Continut** – reprezinta:

*  toate informatiile de pe Site care pot fi vizitate, vizualizate sau altfel accesate prin utilizarea unui echipament electronic;
* continutul oricarui e-mail trimis Cumparatorilor de catre Vanzator prin mijloace electronice si/sau orice alt mijloc de comunicare disponibil;
* orice informatie comunicata prin orice mijloc de catre un angajat/colaborator al Vanzatorului, Cumparatorului, conform informatiilor de contactare, specificate sau nu de catre acesta;
* informatii legate de Bunurile si/sau Serviciile si/sau tarifele practicate de Vanzator intr-o anumita perioada;
* informatii legate de Bunurile si/sau Serviciile si/sau tarifele practicate de catre un tert cu care Vanzatorul are incheiate contracte de parteneriat, intr-o anumita perioada;
* date referitoare la Vanzator, sau alte date privilegiate ale acestuia.

**Review** – o evaluare scrisa de catre detinatorul sau beneficiarul unui Bun sau Serviciu, evaluare redactata pe baza experientei personale si capacitatii acestuia de a realiza comentarii calitative și de a spune daca Bunul sau Serviciul respecta sau nu specificatiile mentionate de catre producator.

**Rating** – modalitate de exprimare a gradului de satisfactie a unui Utilizator/Client/Cumparator fata de un produs. Rating-ul se exprima sub forma de stele, fiecare Bun putand primi un punctaj de la o stea, la cinci stele. Acest grad de satisfactie va fi asociat intotdeauna review-ului scris de Utilizator/Client/Cumparator asupra unui Bun sau Serviciu.

**Comentariu** – apreciere sau observatie cu scop critic, pe marginea unui Review sau a unui alt comentariu.

**Intrebare** – formula de adresare catre alti Utilizatori/Clienti/Cumparatori cu scopul de a obtine informatii despre Bunurile sau Serviciile din pagina respectiva.

**Raspuns** – informatie scrisa care este transmisa Utilizatorului/Clientului/Cumparatorului care a adresat o Intrebare in Site, in pagina unui anumit Bun. Raspunsul reprezinta o explicatie oferita de un Utilizator/Client/Cumparator unui alt Utilizator/Client/Cumparator in cadrul unei discutii.

**Document** – prezentele Termene si Conditii.

**Comunicari Comerciale** – orice tip de mesaj trimis (cum ar fi: e-mail/SMS/telefonic/mobile push/webpush/etc.)  continand informatii generale si tematice, informatii cu privire la produse similare sau complementare cu cele pe care le-ati achizitionat, informatii cu privire la ofertele sau promotiile eMAG sau ale Grupului eMAG, informatii referitoare la Bunuri si Servicii adaugate in sectiunea “Cont/Cosul meu” sau sectiunea  “Cont/Favorite” precum si alte comunicari comerciale cum ar fi cercetari de piata si sondaje de opinie.

**Grupul eMAG** – include i) orice societate sau entitate în care Dante International S.A. (persoană juridică română cu sediul social: București, Şoseaua Virtuții nr. 148, sector 6, înscrisă în Registrul Comerțului sub numărul J40/372/23.01.2002, cod de identificare fiscală RO14399840) deține direct sau indirect 50% dsau maim ult din acțiunile sau partile de interese cu drept de vot ale Dante International S.A.; sau (ii) orice societate sau entitate care deține direct sau indirect 50% sau mai mult din acțiunile sau parțile de interese cu drept de vot ale Dante International S.A.; sau (iii) orice societate sau entitate care direct sau indirect controlează sau se află sub controlul unei societati sau entități descrise la (i) sau (ii).

**Tranzactie** – incasarea sau rambursarea unei sume rezultata din vanzarea unui Bun si/sau Serviciu de catre eMAG, Cumparatorului, prin utilizarea serviciilor procesatorului de carduri agreat de catre Vanzator, indiferent de modalitatea de livrare.

**Taxa de timbru verde** – valoarea exprimata in lei, platita de catre Vanzator catre societatea autorizata cu preluarea operatiunilor de colectare, transport si valorificare/reciclare a deseurilor echipamentelor electrice si electronice, astfel cum este prevazut de legislatia in vigoare.

**Specificatii** – toate specificatiile si/sau descrierile Bunurilor si Serviciilor asa cum sunt precizate in descrierea acestora.

**Plata cu 1 click** – serviciul de plata prestat de catre procesatorul de plati integrat in Site, pus la dispozitia Clientilor, Utilizatorilor si/sau Cumparatorilor prin intermediul Site-ului in vederea efectuarii unei plati cu cardul on-line.

**Token** – numar criptat unic asociat cardului de plata al Cumparatorului dupa efectuarea unei plati on-line, dupa activariea serviciului PaybyClick si care va putea fi utilizat de catre Cumparator pentru autorizarea Tranzactiilor prin serviciul PaybyClick.

“**PRP**” (sau denumit “**RRP**”, dupa caz)  este un pret recomandat de revanzare al Bunului transmis direct de catre producator, cat si, dupa caz, prin intermediul distribuitorului, furnizorului, Vanzatorului, Pretul de Vanzare fiind stabilit in mod independent de catre Vanzator, in functie de propria sa politica comerciala. Scopul unic al aceste informatii este de a sprijini Cumparatorul/Clientul/Utilizatorul in decizia de cumparare a Bunului. Cumparatorul/Clientul/Utilizatorul intelege ca marcarea mai putin evidenta a acestei informatii nu este de natura de produca confuzie si ca, in luarea deciziei de cumparare a Bunului, Cumparatorul/Clientul/Utilizatorul trebuie sa aiba in vedere strict Pretul de Vanzare comunicat de catre Vanzator si solicitat de acesta din urma Cumparatorului/Clientului/Utilizatorului pentru Bunul comercializat.

“**Pret Taiat**” reprezinta pretul de referinta, respectiv cel mai scăzut preț practicat de catre Vanzator cel puțin în perioada ultimelor 30 de zile înainte de data aplicării reducerii de pret asupra Bunului. In conditiile legii, Pretul Taiat poate fi mentinut si in conditiile unei reduceri succesive, treptate. Pretul Taiat este valabil in limita stocului disponibil al Bunului/Serviciului.

“**Pret de Vanzare**” reprezinta contravaloarea Bunului, pretinsa si solicitata de catre Vanzator, Cumparatorului/Clientului/Utilizatorului, evidentiata corespunzator acestora in pagina de produs din Site, respectiv in eticheta de prezentare pentru produsele expuse in Showroom-uri. Vanzatorul poate afisa distinct, intr-un mod vizibil, cuantumul valoric al diferentei dintre Pretul de Vanzare si PRP si/sau diferenta valorica ori procentuala dintre Pretul de Vanzare si Pretul Taiat. Pretul de Vanzare este valabil in limita stocului disponibil al Bunului/Serviciului.

**Super pret –** Marcheaza un Bun al carui pret in platforma eMAG este la un nivel competitiv raportat la pretul oferit online de comerciantii relevanti pentru eMAG**.**

**Algoritm de cautare**

Algoritmul de cautare este format din 2 componente: relevanta text (scor reprezentat de matching-ul dintre termenul de cautare si datele Bunului), popularitatea Bunului in platforma eMAG. Top Bunuri sunt reordonate folosind un algoritm de machine learning in vederea imbunatatirii relevantei cautarilor.

2. **DOCUMENTE CONTRACTUALE**

2.1. Prin inregistrarea unei Comenzi pe Site, Cumparatorul este de acord cu forma de comunicare (telefonic sau e-mail) prin care Vanzatorul isi deruleaza operatiunile comerciale.

2.2. Notificarea primita de catre Cumparator, dupa efectuarea Comenzii are rol de informare si nu reprezinta acceptarea Comenzii. Aceasta notificare se face electronic (e-mail) sau telefonic.

2.3. Pentru motive justificate, Vanzatorul isi rezerva dreptul de a modifica cantitatea Bunurilor si/sau Serviciilor din Comanda. Daca modifica cantitatea de Bunuri si/sau Servicii din Comanda va anunta Cumparatorul la adresa de e-mail sau la numarul de telefon puse la dispozitia Vanzatorului la efectuarea Comenzii si va returna suma achitata.

2.4. Contractul se considera incheiat intre Vanzator si Cumparator in momentul primirii de catre Cumparator de la Vanzator, prin intermediul postei electronice si/sau SMS a notificarii de expediere a Comenzii.

2.5. Pentru Comenzile ce urmeaza a fi livrate la showroom-urile si punctele de livrare eMAG preturile si rezervarile Bunurilor si/sau Serviciilor sunt valabile 72 (saptezecisidoua) de ore de la inregistrarea Comenzii de catre Cumparator.

2.6. Documentul si informatiile puse la dispozitie de catre Vanzator pe Site vor sta la baza Contractului, in completarea acestuia fiind certificatul de garantie emis de catre Vanzator sau un furnizor al acestuia pentru Bunurile achizitionate.

3. **POLITICA DE VANZARE ONLINE**

3.1. Accesul in vederea efectuarii unei Comenzii ii este permis oricarui Utilizator/Cumparator.

Pentru motive justificate eMAG isi rezerva dreptul de a restrictiona accesul Utilizatorului/Cumparatorului in vederea efectuarii unei Comenzi si/sau la unele din modalitatile de plata acceptate, in cazul in care considera ca in baza conduitei sau a activitatii Utilizatorului/Cumparatorului pe Site, actiunile acestuia ar putea prejudicia in vreun fel eMAG. In oricare dintre aceste cazuri, Utilizatorul/Cumparatorul se poate adresa Departamentului de Relatii cu Clientii al eMAG, pentru a fi informat cu privire la motivele care au condus la aplicarea masurilor susmentionate.

3.2. Comunicarea cu Vanzatorul se poate realiza prin interactiunea directa cu acesta, inclusiv prin suport online (Live Chat)  sau prin adresele mentionate la sectiunea “contact” din Site. Vanzatorul are libertatea de a gestiona informatiile primite fara a fi nevoit sa aduca justificari pentru aceasta.

3.3 In cazul unui volum de trafic neobisnuit de mare provenit din partea unei retele de internet, eMAG isi rezerva dreptul de a cere Utilizatorilor/Cumparatorilor introducerea manuala a codurilor de validare de tip captcha, in vedere protejarii informatiei din cadrul Site-ului.

3.4. eMAG poate publica pe Site informatii despre Bunuri si/sau Servicii si/sau promotii practicate de catre acesta sau de catre oricare alt tert cu care eMAG are incheiate contracte de parteneriat, intr-o anumita perioada de timp sau in limita stocului disponibil.

3.5. Toate tarifele aferente Bunurilor si/sau Serviciilor prezentate pe Site sunt exprimate in lei (RON) si includ T.V.A., cu exceptia abonamentelor de voce si/sau date, care sunt exprimate in euro (EUR) si nu includ T.V.A.

3.6. In conditiile prevazute de lege, pretul Bunurilor electronice afisat pe Site, include Taxa de timbru verde. In cazul in care Utilizatorul/Cumparatorul solicita detalii cu privire la suma exacta adaugata la pretul Bunului, acesta va contacta Departamentul de Relatii cu Clientii eMAG.

3.7. In cazul platilor online Vanzatorul nu este/nu poate fi facut responsabil pentru niciun alt cost suplimentar suportat de Cumparator, incluzand dar nelimitandu-se la comisioane de conversie valutara aplicate de catre banca emitenta a cardului acestuia, in cazul in care moneda de emitere a acestuia difera de RON. Responsabilitatea pentru aceasta actiune o poarta numai Cumparatorul.

3.8 Toate informatiile folosite pentru descrierea Bunurilor si/sau a Serviciilor disponibile pe Site (imagini statice / dinamice / prezentari multimedia / etc.) nu reprezinta o obligatie contractuala din partea Vanzatorului, acestea fiind utilizate exclusiv cu titlu de prezentare.

3.9. Dupa 14 (paisprezece) zile de la achizitionarea unui Bun sau Serviciu, Cumparatorului i se va solicita inscrierea unui Review legat de Bunul sau Serviciul achizitionat. Solicitarea va fi transmisa catre adresa de email inscrisa de Cumparator in Cont. In acest fel, Cumparatorul contribuie la informarea altor posibili Utilizatori/ Clienti/ Cumparatori de pe Site si se implica activ in dezvoltarea de noi Servicii si in detalierea cat mai completa a caracteristicilor Bunurilor.

4. **CESIONAREA SI SUBCONTRACTAREA**

4.1. Vanzatorul poate cesiona si/sau subcontracta o terta parte pentru Servicii ce tin de onorarea Comenzii, cu informarea Cumparatorului, nefiind necesar acordul acestuia. Vanzatorul va fi intotdeauna responsabil fata de Cumparator pentru toate obligatiile contractuale.

5. **DREPTUL DE PROPRIETATE INTELECTUALA SI INDUSTRIALA**

5.1. Continutul, astfel cum este definit in preambul, incluzand dar nelimitandu-se la logo-uri, reprezentari stilizate, simboluri comerciale, imagini statice, imagini dinamice, text si/sau continut multimedia prezentate pe Site, sunt proprietatea exclusiva a eMAG, acestuia fiindu-i rezervate toate drepturile obtinute in acest sens in mod direct sau indirect (prin licente de utilizare si/sau publicare).

5.2. Clientului/Cumparatorului/Utilizatorului nu ii este permisa copierea, distribuirea, publicarea, transferul catre terte parti, modificarea si/sau altfel alterarea, utilizarea, legarea la, expunerea, includerea oricarui Continut in orice alt context decat cel original intentionat de eMAG, includerea oricarui Continut in afara Site-ului, indepartarea insemnelor care semnifica dreptul de autor al eMAG asupra Continutului precum si participarea la transferul, vanzarea, distributia unor materiale realizate prin reproducerea, modificarea sau afisarea Continutului, decat cu acordul scris expres al eMAG.

5.3. Orice Continut la care Clientul/Cumparatorul/Utilizatorul are si/sau obtine acces prin orice mijloc, se afla sub incidenta Documentului, in cazul in care Continutul nu este insotit de un acord de utilizare specific si valid incheiat intre eMAG si acesta, si fara nicio garantie implicit sau expres formulata din partea eMAG cu referire la acel Continut.

5.4. Clientul/Cumparatorul/Utilizatorul poate copia, transfera si/sau utiliza Continut numai in scopuri personale sau non-comerciale, numai in cazul in care acestea nu intra in conflict cu prevederile Documentului.

5.5. In cazul in care eMAG confera Clientului/Cumparatorului/Utilizatorului dreptul de a utiliza sub forma descrisa intr-un acord de utilizare distinct, un anumit continut, la care Clientul/Cumparatorul/Utilizatorul are sau obtine acces in urma acestui acord, acest drept se extinde numai asupra acelui sau acelor continuturi definite in acord, numai pe perioada existentei acestuia sau acestor continuturi pe site sau a perioadei definite in acord, conform conditiilor definite, in cazul in care acestea exista si nu reprezinta un angajament contractual din partea eMAG pentru respectivul Client/Cumparator/Utilizator sau oricare alt tert care are/obtine acces la acest continut transferat, prin orice mijloc si care ar putea fi sau este prejudiciat in orice mod de pe urma acestui continut, in timpul sau dupa expirarea acordului de utilizare.

5.6. Niciun Continut transmis catre Client, Utilizator sau Cumparator, prin orice mijloc de comunicare (electronic, telefonic, etc) sau dobandit de acesta prin accesare, vizitare si/sau vizualizare nu constituie o obligatie contractuala din partea eMAG si/sau al angajatului/prepusului eMAG care a mijlocit transferul de Continut, in cazul in care aceasta exista, fata de respectivul continut.

5.7. Este interzisa orice utilizare a Continutului in alte scopuri decat cele permise expres prin prezentul Document sau de acordul de utilizare care il insoteste, in cazul in care acesta exista.

6. **COMANDA**

6.1. Clientul/Cumparatorul poate efectua Comenzi pe Site, prin adaugarea Bunurilor si/sau Serviciilor dorite in cosul de cumparaturi, urmand a finaliza Comanda efectuand plata prin una dintre modalitatile indicate expres. Odata adaugat in cosul de cumparaturi, un Bun si/sau un Serviciu este disponibil pentru achizitie in masura in care exista stoc disponibil pentru aceasta. Adaugarea unui Bun/Serviciu in cosul de cumparaturi, in lipsa finalizarii Comenzii, nu atrage dupa sine inregistrarea unei comenzi, implicit nici rezervarea automata a Bunului/Serviciului.

6.2. Prin finalizarea Comenzii Cumparatorul consimte ca toate datele furnizate de acesta, necesare procesului de cumparare, sunt corecte, complete si adevarate la data plasarii Comenzii.

6.3. Prin finalizarea Comenzii, Cumparatorul consimte ca Vanzatorul poate sa il contacteze, prin orice mijloc disponibil / agreat de Vanzator, in orice situatie in care este necesara contactarea Cumparatorului.

6.4. Vanzatorul poate anula Comanda efectuata de catre Cumparator, in urma unei notificari prealabile adresate Cumparatorului, fara nicio obligatie ulterioara a vreunei parti fata de cealalta sau fara ca vreo parte sa poata sa pretinda celeilalte daune-interese in urmatoarele cazuri:

6.4.1. neacceptarea de catre banca emitenta a cardului Cumparatorului, a tranzactiei, in cazul platii online;

6.4.2. invalidarea tranzactiei de catre procesatorul de carduri agreat de eMAG, in cazul platii online;

6.4.3. datele furnizate de catre Client/Cumparator, pe Site sunt incomplete si/sau incorecte;

6.5. Cumparatorul are dreptul sa se retraga din Contract, respectiv sa returneze un Bun sau sa renunțe la un Serviciu, în termen de 14 zile calendaristice, fara invocarea niciunui motiv si fara a suporta alte costuri decât cele de livrare. Astfel, potrivit OUG nr 34/2014, perioada de returnare a unui Bun sau renunțare la un Serviciu expiră în termen de 14 zile de la:

– ziua în care Cumparatorul intră în posesia fizică a ultimului Bun – în cazul în care Cumparatorul comandă printr-o singură comandă produse multiple care vor fi livrate separat

– ziua în care Cumparatorul intră în posesia fizică a ultimului Bun sau a ultimei piese – în cazul livrării unui produs care constă din mai multe loturi sau piese

6.6. In cazul in care Cumparatorul decide sa se retraga din Contract, acesta va putea completa online formularul de retur ce se regaseste la adresa http://www.emag.ro/info/form/retur.

6.7. In cazul in care Clientul/Cumparatorul solicita retragerea din Contract in cadrul termenului legal de retragere din contract, trebuie sa returneze si eventualele cadouri care au insotit produsul respectiv. In cazul in care Comanda este achitata, Vanzatorul va rambursa suma in maxim 14 (paisprezece) zile de la data informarii Vanzatorului de catre Cumparator asupra deciziei sale de retragere din Contract. Suma va fi returnata dupa cum urmeaza:  
6.7.1. pentru Comenzile achitate cu card bancar ->prin restituire in contul din care a fost efectuata plata sau prin generarea unui voucher cu valoarea produsului returnat;  
6.7.2. pentru Comenzile achitate cu Op/iTransfer/ -> prin virament bancar sau prin generarea unui voucher cu valoarea produsului returnat;  
6.7.3. pentru Comenzile achitate ramburs / cu numerar in showroom -> prin restituire numerar in showroom, prin restituirea contravalorii produsului in contul bancar transmis de client sau prin generarea unui voucher cu valoarea produsului returnat.  
6.7.4. pentru Comenzile achitate prin credit de consum -> anulare/recalculare contract rate.

6.7.5pentru Comenzile achitate prin metodele de plata “Plateste peste 30 zile”, “Plateste in 4 rate” si “12 rate” -> reintregirea limitei My Wallet, iar pentru sumele deja achitatii banii vor fi restituiti in contul cardului cu care s-a efectuat plata.

6.8. Vanzatorul va putea amana rambursarea sumei pana la primirea Bunurilor vandute sau pana la primirea unei dovezi conform careia acestea au fost expediate, in cazul in care nu s-a oferit sa recupereze el insusi Bunurile (se va lua data cea mai recenta).

6.9. Daca Bunul este returnat intr-o stare in care nu mai poate fi vandut ca si nou (ambalaj deschis, accesorii lipsa, Bunul este deteriorat), ne rezervam dreptul de a solicita o taxa pentru readucerea Bunului in stadiul initial, dupa caz,sau pentru a acoperi diferenta de pret rezultata din vanzarea produsului ca resigilat sau, la solicitarea Cumparatorului, vom reexpedia Bunul, cheltuielile de livrare fiind suportate de catre Cumparator.

**Diminuarea valorii Bunurilor returnate**

Deoarece, în cazul vânzărilor la distanță Cumparatorul nu are posibilitatea de a verifica Bunurile înainte de încheierea contractului, acesta are dreptul de a se retrage din contract. Din același motiv, Cumparatorului i se permite să testeze și să verifice Bunurile pe care le-a cumpărat în măsura în care este necesar pentru a stabili natura, caracteristicile și modul de funcționare a Bunurilor.

Pentru a stabili natura, caracteristicile și modul de funcționare a Bunurilor, Cumparatorul trebuie să le manipuleze și să le inspecteze în același mod în care i s-ar permite să o facă într-un magazin fizic real. De exemplu: Cumparatorul trebuie doar să probeze un articol de îmbrăcăminte, nu să îl poarte la diverse ocazii.

Cumparatorul este responsabil doar pentru diminuarea valorii Bunurilor care rezultă din manipulări altele decât cele necesare pentru determinarea naturii, calităților și funcționării Bunurilor.

In cazul in care Cumparatorul își exercită dreptul de retragere după ce a utilizat Bunurile într-o măsură care depășește limita necesară stabilirii naturii, caracteristicilor și modului de funcționare a acestora, Cumparatorul  este responsabil pentru eventuala diminuare a valorii Bunurilor.

Accesoriile (manuale de utilizare, CD-uri, cabluri etc.) aflate în cutia Bunului precum și ambalajul original al acestuia fac parte integrantă din Bun. Ca urmare,  recomandam Cumparatorului atunci cand isi exercita dreptul de retragere din contract sa il returnezein ambalajul original nedeteriorat, protejat prin înfoliere cu folie pentru ambalat din plastic stretch sau ambalat în cutie din carton (fără etichete lipite pe acesta, fără tăieturi, rupturi etc.) și împreună cu toate accesoriile acestuia.

Bunurile returnate ce prezinta urme de uzură (pete, zgârieturi, îndoituri, fisuri, lovituri etc.) se accepta retur numai dupa aducerea lor la conformitate, implicand  costurile de igienizare, cosmetizare,reparare, înlocuire a eventualelor piese deteriorate și aducere la o formă comercială în vederea vânzării ca produs Recondiționat / Resigilat. Valorea finală se stabilește în funcție de valoarea pieselor ce trebuie înlocuite și a manoperei de recondiționare sau ca diferența dintre valoarea inițială a produsului nou și valoarea de revânzare a produsului folosit.

Orice diminuare a valorii Bunurilor rezultata din manipularea acestora altele decât cele necesare pentru determinarea naturii, calităților și funcționării Bunurilor este in responsabilitatea Cumparatorului. Pentru claritate, din pretul total al Bunului returnat, Vanzatorul va retine o suma de bani ce reprezinta diminuarea valorii Bunului in proportie de 5%-50% din valoarea initiala a Bunului, dupa caz. Contravaloarea taxei de diminuare va fi comunicata catre Cumparatorului la receptionarea Bunurilor returnate.

6.10. In cazul in care un Bun si/sau Serviciu comandat de catre Cumparator, nu poate fi livrat de catre Vanzator, acesta din urma va informa Clientul/Cumparatorul asupra acestui fapt si va returna in contul Cumparatorului contravaloarea Bunului si/sau Serviciului, in termen de maxim 7 (sapte) zile de la data la care Vanzatorul a luat la cunostinta acest fapt sau de la data la care Cumparatorul si-a exprimat in mod expres intentia de reziliere a Contractului.

6.11. Disponibilitatea unui Bun va fi afisata in Site dupa cum urmeaza:

* **“in stoc”**– avem mai mult de 3 bucati in stocul eMAG
* **“stoc limitat”**– avem mai putin de 3 bucati in stocul eMAG
* **“in stoc furnizor”**– Bunul nu este disponibil in stocul eMAG. Daca inregistrezi o Comanda pentru un Bun care are in dreptul lui “in stoc furnizor”, unul dintre consultantii nostri de vanzari te va contacta in cel mai scurt timp ca sa iti comunice disponibilitatea Bunului.
* **“la comanda”**– Bunul nu este disponibil in stocul eMAG si pentru moment nu avem informatii despre disponibilitatea acestuia in stocul furnizorului. Dar, daca inregistrezi o Comanda pentru un Bun care are in dreptul lui “la comanda”, unul dintre consultantii nostri de vanzari va verifica disponibilitatea produsului in stocul furnizorului si te va contacta ca sa iti comunice disponibilitatea Bunului.
* **“precomanda”**– Bunul nu este disponibil in stocul eMAG si nici in stocul furnizorului. Dar, daca inregistrezi o comanda pentru un Bun care are in dreptul lui “precomanda”, unul dintre consultantii nostri de vanzari va verifica termenul de aprovizionare al furnizorului si te va contacta ca sa iti comunice disponibilitatea Bunului.
* **“stoc epuizat”**– Bunul nu mai este disponibil in stocul eMAG
* **“momentan indisponibil”**– momentan nu putem procura Bunul pentru ca nu se gaseste in stocul furnizorului.

**6.12. Plasarea unei comenzi prin metodele de plata “Plateste peste 30 zile”, “Plateste in 4 rate” si “12 rate”**

6.12.1  Metodele de plata “Plateste peste 30 zile, “Plateste in 4 rate” si “12 rate” sunt disponibile Cumparatorilor in website-ul [www.emag.ro](https://eur02.safelinks.protection.outlook.com/?url=http%3A%2F%2Fwww.emag.ro%2F&data=04%7C01%7Cdan.pandrea%40emag.ro%7C71b336499202452fecdb08d9a41a8333%7Cf7d794a605d04b7388a518dce1d0e695%7C0%7C0%7C637721256168464654%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C1000&sdata=R8LTSU2rPdBOZxRubhoWQrdfvlLEogPYGR5rcGJEdX8%3D&reserved=0), m.emag.ro sau în aplicaţia eMAG si va fi afisata numai Comenzilor si Cumparatorilor eligibili;

6.12.2 Pentru a putea plasa comanda cu aceasta metoda de plata, Cumparatorul trebuie sa aleaga sa efectueze plata cu un card bancar deja salvat in contul de client accesibil pentru plata Pay by click, card bancar emis pe numele Cumparatorului (detinator al contului de client), a carei data de expirare sa fie ulterior lunii achitarii integrale a comenzii efectuate utilizand aceasta metoda de plata.

6.12.3 Cumparatorul nu va avea disponibila optiunea de stergere a cardului salvat in Cont si selectat la plasarea comenzii cu metodele de plata “Plateste peste 30 zile”, “Plateste peste in 4 rate” si “12 rate” pana la efectuarea platii respectivei Comenzi.

6.12.4 Metodele de plata presupun plata la scadenta comunicata de catre PayU, prin debitarea automata a cardului selectat la plasarea Comenzii. Informatii cu privire la aceste trei metode de plata se regasesc in termeni si conditii PayU precum si in contractul de credit, documente afisate afisate la selectarea oricarei dintre aceste metode de plata.

6.12.5 Categoriile de Bunuri eligibile exclud Bunurile din urmatoarele categorii: Bijuterii, drone si accesorii, card cadou, serviciul de montaj, licente, cartele prepay, reincarcare-cartele-prepay-online, asigurari, Jocuri Consola & PC, Software.

7. **BUNURI/SERVICII PENTRU CARE NU SE ASIGURA DREPTUL DE RETRAGERE**

7.1. Sunt exceptate de la dreptul de retragere din Contract următoarele:

7.1.1. contractele de prestări de servicii, după prestarea completă a serviciilor, dacă executarea a început cu acordul prealabil expres al Cumparatorului şi după ce acesta a confirmat că a luat cunoştinţă de faptul că îşi va pierde dreptul la retragere după executarea completă a Contractului de către Vanzator;

7.1.2. furnizarea de Bunuri si/sau servicii al căror preţ depinde de fluctuaţiile de pe piaţa financiară pe care Vanzatorul nu le poate controla şi care pot avea loc pe parcursul perioadei de retragere;

7.1.3. furnizarea de Bunuri confecţionate după specificaţiile prezentate de Cumparator sau personalizate în mod clar;

7.1.4. furnizarea de Bunuri care sunt susceptibile a se deteriora sau a expira rapid;

7.1.5. furnizarea de Bunuri sigilate care nu pot fi returnate din motive de protecţie a sănătăţii sau din motive de igienă şi care au fost desigilate de Cumparator;

7.1.6. furnizarea de Bunuri care sunt, după livrare, potrivit naturii acestora, inseparabil amestecate cu alte elemente;

7.1.7. furnizarea de băuturi alcoolice al căror preţ a fost convenit în momentul încheierii Contractului, a căror livrare nu poate fi efectuată înainte de 30 (treizeci) de zile şi a căror valoare reală depinde de fluctuaţiile de pe piaţă pe care Vanzatorul nu le poate controla;

7.1.8. contractele în cazul cărora Cumparatorul a solicitat în mod special Vanzatorului să se deplaseze la domiciliul său pentru a efectua lucrări urgente de reparaţie sau de întreţinere. Dacă, cu ocazia unei astfel de vizite, Vanzatorul prestează alte servicii în afara celor solicitate în mod expres de Cumparator sau furnizează alte Bunuri decât piesele de schimb indispensabile pentru executarea lucrărilor de întreţinere sau de reparaţie, dreptul de retragere se aplică respectivelor Servicii sau Bunuri suplimentare;

7.1.9. furnizarea de înregistrări audio sau video sigilate sau de programe informatice sigilate care au fost desigilate după livrare;

7.1.10. furnizarea de ziare, periodice şi reviste, cu excepţia contractelor de abonament pentru furnizarea de astfel de publicaţii;

7.1.11. furnizarea de conţinut digital care nu este livrat pe un suport material, dacă prestarea a început cu acordul prealabil expres al Cumparatorului şi după ce acesta a confirmat că a luat cunoştinţă de faptul că îşi va pierde dreptul la retragere.

8. **CONFIDENTIALITATE**

8.1. eMAG va pastra confidentialitatea informatiilor de orice natura pe care le furnizati. Dezvaluirea informatiilor furnizate se va putea face doar in conditiile mentionate in prezentul Document.

8.2. Nicio declaratie publica, promovare, comunicat de presa sau orice alt mod de dezvaluire catre terte parti nu va fi facuta de Cumparator/Client cu privire la Comanda/Contract fara consimtamantul prealabil scris al Vanzatorului.

8.3. Prin transmiterea de informatii sau materiale prin intermediul acestui site, oferiti Vanzatorului acces nerestrictionat si irevocabil la acestea, dreptul de a utiliza, reproduce, afisa, modifica, transmite si distribui aceste materiale sau informatii. Sunteti, de asemenea, de acord ca Vanzatorul sa poata utiliza liber, in interes propriu, aceste informatii, idei, concepte, know-how-uri sau tehnici pe care ni le-ati trimis prin intermediul Site-ului. eMAG nu va constitui subiect de obligatii referitoare la confidentialitatea informatiilor trimise, daca legislatia in vigoare nu prevede alte specificari in acest sens.

9. **COMUNICARI COMERCIALE**

9.1. Cumparatorul/Utilizatorul/Clientul isi poate modifica in orice moment optiunea cu privire la acordul dat Vanzatorului pentru Comunicarile Comerciale continand informatii generale si tematice inclusiv informatii cu privire la oferte sau promotii, dupa cum urmeaza:

9.1.2. prin modificarea setarilor din Cont la sectiunea “Abonarile mele”;

9.1.3. prin accesarea link-ului de dezabonare afisat in Comunicarile Comerciale primite de la Vanzator; sau

9.1.4. prin contactarea Vanzatorului.

9.2. Prin adaugarea de Bunuri sau Servicii in sectiunea din Cont:

“**Cosul meu**”, Vanzatorul va transmite Cumparatorului/Utilizatorului Comunicari Comerciale cu privire:

* – la modificarea pretului Bunurilor sau Serviciilor adaugate in sectiunea “Cosul meu”,
* – la recomandari de Bunuri sau Serviciilor similare cu cele adaugate in sectiunea “Cosul meu”,
* – la existenta Bunurilor sau Serviciilor in sectiunea “Cosul meu”, si
* – disponibilitate stoc Bunuri sau Serviciilor adaugate in sectiunea “Cosul meu”.

“**Favorite**”, Vanzatorul va transmite Cumparatorului/Utilizatorului Comunicari Comerciale cu privire:

* – la modificarea pretului Bunurilor sau Serviciilor adaugate in sectiunea “Favorite”,
* – la recomandari de Bunuri sau Servicii similar cu cele adaugate in sectiunea “Favorite”, si
* – disponibilitate stoc sau Serviciilor Bunuri adaugate in sectiunea “Favorite”.

9.3. In urma achizitionarii unui Bun sau Serviciu, Vanzatorul va transmite Cumparatorului/Utilizatorului Comunicari Comerciale cu privire la:

* – sugestii de Bunuri sau Servicii recomandate a fi utilizate impreuna cu Bunul sau Serviciul achizitionat.

9.4. Clientul/Utilizatorul se poate dezabona, in orice moment, de la Comunicarile Comerciale mentionate la punctul 9.3. de mai sus  prin accesarea link-ului de dezabonare afisat in mesajele comerciale primite de la eMAG sau prin contactarea eMAG in acest sens.

9.5. De asemenea, pentru imbunatatirea ofertei de Bunuri si Servicii si a experientei de cumparare, vom folosi datele dvs. pentru efectuarea de cercetari de piata si sondaje de opinie. Informatiile obtinute in urma acestor cercetari de piata si a sondajelor de opinie nu vor fi utilizate in scopuri publicitare ci doar in cele mentionate mai sus. Raspunsurile dvs. la cercetarile de piata si sondajele de opinie nu vor fi asociate cu identitatea dvs. si nici transmise catre terți și nici nu vor fi publicate. Puteti obiecta la utilizarea datelor in scopuri de cercetare de piata si sondaje de opinie in orice moment, prin accesarea link-ului de dezabonare afisat in mesaj sau prin contactarea eMAG.

10. **FACTURARE – PLATA** 

10.1. Preturile Bunurilor si Serviciilor afisate in cadrul site-ului www.emag.ro includ T.V.A. conform legislatiei in vigoare.

10.2. Pretul, modalitatea de plata si termenul de plata sunt specificate in fiecare Comanda. Vanzatorul va emite catre Cumparator o factura pentru Bunurile si Serviciile livrate, obligatia Cumparatorului fiind sa furnizeze toate informatiile necesare emiterii facturii conform cu legislatia in vigoare.

10.3. Vanzatorul va transmite Cumparatorului factura aferenta Comenzii ce contine Bunuri si/sau Servicii vandute de eMAG, cu exceptia Bunurilor si/sau Serviciilor vandute de partenerii eMAG Marketplace, precum şi pentru orice alte plati aferente Comenzii, exclusiv in format electronic, prin adaugarea facturii in Contul Cumparatorului sau prin posta electronica, la adresa de e-mail mentionata de Cumparator in Contul sau.

10.4. Pentru o corecta comunicare a facturii aferente Comenzii, Cumparatorului ii revin obligatiile de a-si actualiza ori de cate ori este cazul datele din Contul sau si de a accesa informatiile si documentele aferente fiecarei Comenzi, existente in Cont.

10.5. Prin aceasta modalitate de comunicare Cumparatorul, accesand Contul sau, va detine o evidenta a facturilor emise de eMAG, putandu-le salva si arhiva la randul sau in orice moment si in orice modalitate pe care o doreste.

10.6. Prin trimiterea Comenzii, Cumparatorul isi exprima acordul sa primeasca facturile in format electronic prin adaugarea acestora de catre eMAG in Contul sau prin intermediul postei electronice, la adresa de e-mail mentionata in Contul sau.

10.7. In cazul in care aceste informatii sunt indisponibile mai mult de 48 (patruzecisiopt) de ore in Cont, te rugam sa ne sesizezi acest aspect pe adresa de mail: info@emag.ro.

10.8. Plata prin PaybyClick este o modalitate rapida de plata on-line cu cardul, care consta in efectuarea platii printr-un singur click prin utilizarea Tokenului aferent cardului, fara a mai fi nevoie de introducerea detaliilor aferente cardului de plata la fiecare Tranzactie.

10.9. Optiunea pentru plata Plata cu 1 click poate fi activata de catre Utilizator sau Cumparator, in fata eMag, entitatea care furnizează serviciul în domeniul inregistrării și stocarii datelor cardului de plata a utilizatorului:

1. a) in orice moment din Cont:

* – Clientul/Cumparatorul acceseaza Contul sau->sectiunea “Cardurile mele”->alege optiunea “Adauga card”-> e directionat in pagina de plata a procesatorului de plati unde introduce datele cardului pentru a efectua o tranzactie de 1 leu necesara validarii cardului. Dupa validarea cardului de catre banca emitenta, se activeaza automat optiunea “Plata cu 1 click” si se emite tokenul aferent cardului bancar inregistrat. Din acest moment Utilizatorul/Cumparatorul poate beneficia de optiunea “Plata cu 1 click” utilizand tokenul aferent cardului salvat pentru plata Comenzilor.

Pentru evitarea oricarui dubiu, suma de 1 leu nu va fi debitata din contul Utilizatorului/Cumparatorului fiind doar blocata temporar de catre banca emitenta a cardului in vederea validarii datelor de card introduse.

1. b) in momentul plasarii unei Comenzi.

* – Clientul/Cumparatorul plaseaza Comanda si alege modalitatea de plata Card de credit sau de debit, activeaza optiunea “Plata cu 1 click”, e redirectionat catre pagina procesatorului de plati, introduce datele de card si plateste, respectiv finalizeaza Comanda. Dupa confirmarea platii, cardul salvat este disponibil pentru plati viitoare utilizandu-se tokenul aferent cardului salvat.

1. c) dupa plasarea unei Comenzi in Site.

* – Clientul/Cumparatorul plaseaza Comanda si alege modalitatea de plata Card de credit sau de debit, dar nu activeaza Plata cu 1 click la plasarea Comenzii. Dupa confirmarea platii, Clientul/Cumparatorul va avea posibilitatea sa salveze cardul utilizat la achitarea Comenzii prin activarea optiunii “Plata cu 1 click”. Cardul astfel salvat este disponibil pentru plati viitoare utilizandu-se tokenul aferent cardului salvat.

Astfel, la activarea optiunii “Plata cu 1 click”, in Site, datelor cardului de plata introduse de catre  Utilizator/ Cumparator li se vor atribui un Token, care poate fi utilizat ulterior pentru efectuarea Tranzactiilor. Dupa activarea optiunii de plata ”Plata cu 1 click”, Cumparatorul va putea efectua plata urmatoarelor Comenzi (“Plata cu 1 click”), fara a mai fi necesara reintroducerea datelor cardului de plata deja salvat. Introducand datele de card Utilizatorul/Cumparatorul, confirma ca a fost anterior informat si a acceptat termenii si conditiile de utilizare a serviciului “Plata cu 1 click”.

10.10 Datele cardului de plata ale Utilizatorului/ Cumparatorului nu vor fi accesibile eMAG si nici nu vor fi stocate de catre de eMAG, ci de catre procesatorul de plati integrat in Site, entitate autorizata sa presteze servicii de stocare date de identificare a cardului, despre a carei identitate Utilizatorul/ Cumparatorul va fi informat, anterior introducerii datelor.

eMAG furnizeaza serviciul în domeniul inregistrării și stocarii datelor cardului de plata a utilizatorului prin intermediul entitatii autorizata sa presteze servicii de stocare a datelor de card, PayU SA, o societate constituita si care functioneaza conform legislatiei din Polonia, înregistrată în Registrul Întreprinderilor ținut de Tribunalul Poznań-Nowe Miasto I Wilda w Poznaniu, sub numărul de înregistrare 0000274399, având sediul social situat în 186 Grunwaldzka, 60-166 Poznan, Polonia.

Datele cu caracter personal conținute în baza de date de tokenizare vor fi prelucrate în conformitate cu dispozițiile legislației aplicabile, în special Regulamentul Parlamentului European și al Consiliului (UE) 2016/679 din 27 aprilie 2016 privind protecția persoanelor cu privire la prelucrarea datelor cu caracter personal și libera circulatie a acestor date, care abroga Directiva 95/46 / CE (denumit în continuare „GDPR”). eMAG, în calitate de operator al datelor personale conținute in baza de date de tokenizare, incredințeaza PayU prelucrarea datelor menționate mai sus, in scopul necesar prestarii serviciilor de tokenizare.

10.11. Plata prin intermediul contului de client eMAG este o modalitate rapida de plata on-line cu cardul, care consta in efectuarea platii pe alte site-uri unde esti logat prin contul de client eMAG, utilizand Tokenul cardului salvat in contul tau de client eMAG, fara a mai fi nevoie de introducerea detaliilor aferente cardului de plata la fiecare Tranzactie sau un alt card bancar.

10.12. Optiunea pentru plata prin intermediul contului de client eMAG poate fi selectata de catre Utilizator sau Cumparator.

10.11. In anumite cazuri, pentru mentinerea securitatii Tranzactiilor, la inregistrarea Comenzii, Cumparatorului i se va solicita sa autorizeze plata prin reintroducerea parolei aferente Contului sau utilizarea amprentei digitale in cazul terminalelor mobile care au aceasta facilitate.

10.12. Pentru motive de securitate a Tranzactiilor Utilizatorul/ Cumparatorul este sfatuit sa nu ramana logat pe Site si sa nu seteze optiunea de logare automata pe dispozitivele mobile. Divulgarea parolei de acces in cont nu este permisa si se recomanda folosirea unei parole cu caracter puternic de securitate (de ex.: sa contina cel putin opt caractere, incluzand litere mari, litere mici, cifre si caractere speciale).

10.13. Clientul/ Utilizatorul/ Cumparatorul poate introduce datele mai multor carduri de plata pe care le detine, pentru care se poate activa optiunea de plata PaybyClick, fiind asociat cate un Token pentru fiecare card de plata. De asemenea, Utilizatorul/ Cumparatorul poate oricand sterge orice Token dezactivad astfel serviciul PaybyClick.

10.14 Plata prin “Plateste peste 15 zile” reprezinta o metoda de plata prin care Vanzatorul ofera posiblitatea Cumparatorului sa plaseze comenzi in limita plafonului maxim comunicat cu efectuarea platii, prin debitarea cardului bancar selectat, in termen de 15 zile de la data estimata de livrare a ultimului Bun din Comanda;

11. **LIVRAREA BUNURILOR**

11.1. Conditiile de livrare a Bunurilor si Serviciilor vandute de catre eMAG le ragasesti in sectiunea [Livrare comenzi](https://www.emag.ro/info/livrarea-comenzilor-emag).

11.2. Conditiile de livrare a Bunurilor si Serviciilor vandute de catre partenerii eMAG Marketplace in sectiunea [eMAG Marketplace](https://www.emag.ro/info/despre-emag-marketplace#tabs-livrarea-comenzilor).

11.2. Vanzatorul va asigura ambalarea corespunzatoare a Bunurilor si va asigura transmiterea documentelor insotitoare.

11.3. Vanzatorul va efectua livrarea Bunurilor si Serviciilor numai pe teritoriul Romaniei.

12. **GARANTII**

12.1. Toate Bunurile comercializate de catre eMAG, cu exceptia Bunurilor resigilate, beneficiaza de conditii de garantie conforme legislatiei in vigoare si politicilor comerciale ale producatorilor. Bunurile sunt noi (exceptie Bunurile resigilate), in ambalajele originale si provin din surse autorizate de fiecare producator in parte.

12.2. In cazul Bunurilor vandute si livrate de eMAG, certificatele de garantie fie sunt emise direct de producator, in cazul in care acesta are o retea de service nationala, fie sunt emise de catre S.C. Depanero S.R.L., partener de service eMAG. In cazul certificatelor de garantie emise de S.C. Depanero S.R.L., va oferim serviciul “Pick-up & Return” care presupune preluarea si livrarea Bunurilor in conditii de gratuitate.

12.3. In cazul Bunurilor vandute si livrate de eMAG prin partenerii Marketplace, Cumparatorul va primi la livrare pentru fiecare Bun care beneficiaza de garantie un certificat de garantie cu toate detaliile centrului de service care asigura reparatiile pe durata termenului de garantie. Garantia Bunurilor achizitionate prin intermediul eMAG de la partenerii Marketplace este asigurata de catre service-ul autorizat mentionat pe certificatul de garantie afferent Bunului sau de catre Vanzator.

12.4. Pentru Bunurile din Comanda care beneficiaza de garantie in baza certificatelor de garantie emise de catre S.C. Depanero S.R.L., partener de service eMAG, eMAG va transmite Cumparatorului aceste certificate de garantie exclusiv in format electronic, prin adaugarea certificatului de garantie aferent Bunului in Contul Cumparatorului sau prin posta electronica, la adresa de e-mail mentionata de Cumparator in Contul sau.

12.5. Pentru o corecta comunicare a certificatului de garantie aferent Bunului din Comanda, Cumparatorului ii revin obligatiile de a-si actualiza ori de cate ori este cazul datele din Contul sau si sa acceseze informatiile si documentele aferente fiecarei Comenzi, existente in Cont.

Prin aceasta modalitate de comunicare Cumparatorul, accesand Contul sau de pe www.emag.ro, va detine o evidenta a certificatelor de garantie emise de eMAG, putandu-le salva si arhiva la randul sau in orice moment si in orice modalitate pe care o doreste.

In cazul in care aceste informatii sunt indisponibile pentru 48 (patruzecisiopt) de ore in contul de client, va rugam sa ne sesizati acest aspect pe adresa de mail: info@emag.ro.

12.6. In cazul certificatelor de garantie emise de producatori, va oferim serviciul “Pick-up & Return”, care presupune preluarea si livrarea Bunurilor in conditii de gratuitate. Puteti oricand opta sa va prezentati direct la cel mai apropiat centru de service mentionat in certificat. Acest centru autorizat de producator va prelua intreaga responsabilitate a rezolvarii garantiei.

Lipsa certificatului de garantie al Bunului trebuie semnalata in maxim 48 (patruzecisiopt) de ore de la receptia Bunului pe adresa info@emag.ro. Orice sesizare ulterioara nu va fi luata in considerare.

12.7. In cazul Bunurilor resigilate, certificatul de garantie este emis de catre eMAG, iar garantia poate sa acopere o perioada diferita fata de perioada de garantie a aceluiasi Bun nou, sigilat. Perioada de garantie este specificata in certificatul de garantie pentru fiecare Bun resigilat in parte. Conditiile de utilizare, manipulare si transportare a unui Bun resigilat sunt aceleasi cu cele de la produsele sigilate si beneficiaza de aceleasi servicii daca nu este stipulat altfel in pagina produsului.

13. **TRANSFERUL PROPRIETATII BUNURILOR**

13.1. Proprietatea asupra Bunurilor va fi transferata la livrare, dupa efectuarea platii din partea Cumparatorului in locatia indicata in Comanda (intelegand prin livrare – semnarea de primire a documentului de transport furnizat de curier sau semnarea de primire pe factura fiscala in cazul livrarilor efectuate de personalul Vanzatorului).

14. **RASPUNDERE**

14.1. Vanzatorul nu poate fi responsabil pentru daune de orice fel pe care Cumparatorul sau oricare terta parte o poate suferi ca rezultat al indeplinirii de catre Vanzator a oricarei din obligatiile sale conform Comenzii si pentru daune care rezulta din utilizarea Bunurilor si Serviciilor dupa livrare si in special pentru pierderea acestora.

14.2. Prin crearea si utilizarea Contului, Utilizatorul/ Cumparatorul isi asuma raspunderea pentru mentinerea confidentialitatii datelor de Cont (user si parola) si pentru gestionarea accesarii Contului, si, in masura permisa de legislatia in vigoare, este responsabil de activitatea derulata prin intermediul Contului sau.

14.3. Prin crearea Contului si/sau utilizarea Continutului si/sau plasarea Comenzilor, Clientul / Utilizatorul/ Cumparatorul accepta in mod expres si fara echivoc Termenele si Conditiile Site-ului in ultima versiune actualizata care este comunicata in cadrul Site-ului, existenta la data crearii Contului si/sau utilizarii continutului si/sau la data plasarii Comenzii.

14.4. Vanzatorul isi rezervă dreptul de a actualiza și modifica periodic Termenele si Conditiile Site-ului pentru a reflecta orice modificări ale modului si conditiilor de functionare a Site-ului sau orice modificări ale cerințelor legale. Documentul este opozabili Clientilor / Utilizatorilor/ Cumparatorilor de la momentul afisarii in Site.  În cazul oricărei astfel de modificări, vom afișa pe Site versiunea modificată a Documentului, motiv pentru care va rugam sa verificati periodic continutul acestui Document.

15. **SCRIEREA DE REVIEW-URI, COMENTARII, INTREBARI SI RASPUNSURI**

15.1. scrierea de Review-uri, Comentarii, Intrebari si Raspunsuri se poate face, de catre Utilizatori/Clienti/Cumparatori, in sectiunile “Intrebarile si raspunsurile clientilor” si “Review-uri”. Informatiile inscrise pot fi atat pozitive, cat si negative, si se vor referi la caracteristicile si modul de folosire al unui produs sau serviciu.  
15.2. In momentul inregistrarii unui anumit Review/Comentariu/Intrebare/Raspuns pe Site, Utilizatorii/Clientii/Cumparatorii acorda Vanzatorului o licenta neexclusiva, perpetuua, irevocabila, nelimitata teritorial si dau dreptul Vanzatorului de a utiliza, reproduce, modifica, adapta, publica, traduce, distribui si de a afisa acest continut.

15.3. Fiecare Utilizator/Client/Cumparator, in momentul inscrierii de Review/Comentariu/Intrebare/Raspuns in sectiunile mentionate, se angajeaza sa respecte urmatoarele reguli:

–    sa faca referiri doar la caracteristici si/sau modul de utilizare al unui anumit produs sau serviciu, evitand informatii legate de aspecte ce se pot schimba (pret sau oferte promotionale) sau informatii care tin de modul desfasurarii Comenzii;

–    sa foloseasca doar limba romana. Sunt permise si cuvintele sau expresiile care, desi nu sunt considerate romanesti, sunt de larga utilizare in toate mediile referitoare la domeniul respectiv (ex.: mouse, notebook, plug and play);

–    sa utilizeze un limbaj corespunzator, neofensator, fara termeni care pot jigni sau afecta oricare alt Utilizator/Client/Cumparator;

–    sa se asigure de incadrarea corecta a continutului introdus pe Site astfel: orice Intrebare va fi inscrisa in sectiunea “Intrebarile si raspunsurile clientilor”, si orice Review va fi inscris in sectiunea “Review-uri”;

–    sa se asigure ca informatiile introduse de ei sunt realiste, corecte, neinselatoare si in conformitate cu legile aplicabile, respectand astfel inclusiv drepturile altor parti, drepturile de autor, de marca comerciala, de licenta sau alte drepturi de proprietate, publicitate sau intimitate;

–    sa foloseasca aceasta facilitate doar pentru a comunica sau a obtine detalii suplimentare referitoare la un anumit produs sau serviciu de pe Site fara a face referire catre alte firme ce promoveaza vanzarea si cumpararea de produse sau servicii;

–     sa nu furnizeze sau sa solicite, in niciun mod si in nicio masura, date personale (detaliile de contact, informatii despre adresa de livrare sau de domiciliu, numere de telefon, adrese de email, nume si/sau prenume etc.) sau orice alta informatie care poate determina dezvaluirea acestor date personale;

–     sa nu inscrie informatii si/sau detalii despre URL-uri (legaturi) din alte site-uri comerciale ce desfasoara aceeasi activitate comerciala ca si Vanzatorul;

–    sa nu incerce fraudarea serviciilor puse la dispozitie de catre Vanzator sau sa inscrie Review-uri/Comentarii/Intrebari/Raspunsuri care sa contina materiale de natura publicitara;

–     sa nu utilizeze Review-ul/Comentariul/Intrebarea/Raspunsul ca mijloc de comunicare cu Vanzatorul, in acest sens se vor folosi datele de contact ale Vanzatorului inscrise pe Site.

15.4. Pe langa o evaluarea realista critica, in momentul inscrierii unui Review, Utilizatorul/Clientul/Cumparatorul va adauga si un Rating relevant pentru produsul sau serviciul aferent. Review-urile, impreuna cu Rating-urile corespunzatoare lor, vor influenta Rating-ul general al produsului sau serviciului, numar care apare intre paranteze langa titlul acestora. Astfel, un Review insotit de un Rating mare duce la o crestere a Rating-ului general, iar un Review insotit de un Rating mic duce la o scadere a Rating-ului general.

Utilizatorii/Clientii/Cumparatorii ce inscriu Review-uri la care ataseaza fisiere foto sau video vor respecta urmatoarele reguli:

–    fisierele incarcate vor contine imagini si/sau videoclipuri care se refera la produsul sau serviciul pentru care se scrie Review-ul, asigurandu-se ca fisierele incarcate respecta drepturile de autor;

–    fisierele incarcate nu vor contine violenta, continut pentru adulti, limbaj licentios sau alt continut care ofenseaza o persoana/un grup pe baza rasei sau a originii etnice, a religiei, a handicapului, a sexului, a varstei, a statutului de veteran,  a orientarii sexuale sau politice;

–    fisierele incarcate nu vor contine informatii legate de alte persoane;

–    fisierele incarcate nu vor contine URL-uri sau watermark-uri catre site-uri ce desfasoara aceeasi activitate comerciala ca Vanzatorul.

15.5. Cand un Review/Comentariu/Intrebare sau Raspuns este semnalat de catre un Utilizator/Client/Cumparator ca avand un continut inadecvat, dintr-o perspectiva strict subiectiva, acest continut este examinat cu atentie de catre Vanzator pentru a determina daca incalca Termeni si Conditii Site. Textele, fotografiile sau videoclipurile introduse sunt eliminate din Site numai dupa examinarea acestora de catre Vanzator.

15.6. In cazul in care Vanzatorul constata incalcarea Termenelor si Conditiilor in mod repetat, acesta isi rezerva dreptul de a suspenda posibilitatea Utilizatorului/Clientului/Cumparatorului de a inscrie Review-uri/Comentarii/Intrebari sau Raspunsuri in sectiunile “Intrebari si raspunsuri ale clientilor” si “Review-uri”.

Eventualele sesizari sau reclamatii legate de Bunul si/sau Serviciul achizitionat de Cumparatori nu vor putea face obiectul niciunui Review, acestia din urma fiind datori sa respecte dispozitiile capitolului 19 de mai jos in vederea solutionarii rapide si amiabile a oricaror astfel de sesizari/reclamatii.

15.7. Review-urile vor fi afisate sub forma:

– “Review Cumparator eMAG” – Review-ul este publicat de catre un Cumparator care a achizitionat Bunul/Serviciul din platforma  eMAG

–  ”Review Utilizator eMAG” – Review-ul este publicat de catre un Utilizator care nu a achizitionat Bunul/Serviciul prin intermediul platformei eMAG sau eMAG nu are informatii despre aceasta achizitie

Mai multe informatii [aici](https://s13emagst.akamaized.net/layout/ro/static-upload/ii-emag-product-review-guide-ro.pdf).

16. **PRELUCRAREA DATELOR CU CARACTER PERSONAL**

16.1. Te rog sa parcurgi [Politica de Confidențialitate](https://www.emag.ro/info/prelucrarea-datelor-cu-caracter-personal) cu privire la prelucrarea datelor cu caracter personal, care face parte din prezentul Document.

16.2. Totodata, te rugam frumos sa ai in vedere ca atunci cand interactionezi telefonic cu reprezentantii eMAG, aceste convorbiri vor fi inregistrate in vederea identificarii nevoilor tale, analizarii calitatii serviciilor oferite de eMAG si imbunatatirii acestora.

Vei fi informat inainte de inceperea apelului iar in situatia în care vei continua apelul telefonic vom considera ca avem acordul tau pentru inregistrarea convorbirii. Daca nu esti de acord cu inregistrarea, ne poti contacta prin celelalte canale mentionate în sectiunea de Contact, disponibila aici, inclusiv prin intermediul functionalitatii chat Suport Online. Pentru mai multe detalii cu privire la inregistrare, retragerea consimtamantului si activitatile de prelucrare a datelor, vezi [Politica de Confidențialitate](https://www.emag.ro/info/prelucrarea-datelor-cu-caracter-personal).

17. **FOLOLSIREA COOKIE-URILOR**

17.1. Vezi [Politica de Cookies](https://www.emag.ro/info/politica-de-utilizare-cookie-uri), care face parte din prezentul Document.

18. **FORTA MAJORA**

18.1. Nici una din parti nu va fi raspunzatoare pentru neexecutarea obligatiilor sale contractuale, daca o astfel de neexecutare la termen si/sau in mod corespunzator, total sau partial este datorata unui eveniment de forta majora. Forta majora este evenimentul imprevizibil, in afara controlului partilor si care nu poate fi evitat.

18.2.  Daca in termen de 15 (cincisprezece) zile de la data producerii lui, respectivul eveniment nu inceteaza fiecare parte va avea dreptul sa notifice celeilalte parti incetarea de plin drept a contractului fara ca vreuna dintre ele sa poata pretinde celeilalte alte daune-interese.

19. **LEGEA APLICABILA – JURISDICTIA.** **SESIZARI SI RECLAMATII. SOLUTIONAREA ALTERNATIVA A LITIGIILOR (SAL/SOL)**

19.1. Prezentul document este supus legii romane. In cazul unor eventuale litigii aparute intre Vanzator si Utilizatori / Cumparatori se va incerca intai rezolvarea pe cale amiabila a acestora. Prezentul capitol si procedura de mai jos reprezenta o dovada a disponibilitatii Vanzatorului de a solutiona rapid, eficient, amiabil, alternativ, extra-judiciar, sesizarile/reclamatiile/litigiile in care este parte, uzitand de toate mecanismele si masurile legale aplicabe in Romania.

19.2. Astfel, pentru sesizari sau reclamatii legate de Bunul si/sau Serviciul achizitionat, Cumparatorii au la dispozitie oricand posibilitatea transmiterii respectivei reclamatii prin formularul de contact disponibil in cadrul Site-ului: http://info.emag.ro/reclamatii-sesizari. Termenul maxim de solutionare a reclamatiilor sau a sesizarilor de catre Vanzator este de 30 de zile calendaristice de la data primirii acestora.

In cazul in care Cumparatorii: 

* nu primesc un raspuns la expirarea celor 30 zile de la Vanzator; sau
* primesc un raspuns peste acest termen de la Vanzator; sau
* sunt nemultumiti asupra modului in care a fost gestionata sesizarea/reclamatia de catre Vanzator; 

pot apela la procedurile alternative de solutionare (SAL/SOL) prezentate mai jos si ulterior instantelor de judecata competente conform art. 19.7 din prezentul document.

19.3. SAL reprezintă un mecanism alternativ sistemului judiciar, prin care este oferit consumatorilor posibilitatea de soluţionare a litigiilor potentiale, atunci când se confruntă cu o problemă legată de achiziționarea Bun si/sau a unui Serviciu. Astfel, sesizarile sau reclamațiile împotriva comercianților vor fi prezentate voluntar de către consumatori, urmând a fi soluționate într-un mod independent, imparțial, transparent, rapid și echitabil. Accesarea acestei modalitati alternative de solutionare poate fi realizată atât online conform pct. 19.5 de mai jos, cât si prin metodele clasice, pe suport hârtie sau pe alt suport durabil conform art. 19.4. de mai jos.

19.4. In vederea solutionarii alternative a litigiilor, sesizarea sau reclamatia Cumparatorului poate fi depusa in scris direct la _Direcția de Soluționare Alternativă a Litigiilor a Autorității Naționale pentru Protecția Consumatorilor la urmatoarele_ **_date de contact_**_: adresa: Bucuresti, Bulevardul Aviatorilor nr. 72, sector 1, cod postal 011865, tel: 021.307.67.69; fax: 021.314.34.62, e-mail:_ [_dsal@anpc.ro_](mailto:dsal@anpc.ro)_. Direcția Alternativă de Soluționare a Litigiilor a Autorității Naționale pentru Protecția Consumatorilor este competentă să soluționeze alternativ litigiile naționale și transfrontaliere care decurg din contractele de vânzare sau contractele de servicii încheiate cu un comerciant care își desfășoară activitatea în România și este inclusă în lista entităților SAL la nivel european, disponibil la urmatorul link:_ [_https://ec.europa.eu/consumers/odr/main/?event=main.adr.show2_](https://ec.europa.eu/consumers/odr/main/?event=main.adr.show2)_”._ Pentru si mai multe detalii, Cumparatorii pot accesa link-ul afisat in site in sectiunea [ANPC – SAL](https://anpc.ro/categorie/1271/sal?ref=footer_3_6).

19.5. Avand in vedere dispozitiile Regulamentului (UE) nr. 524/2013 privind solutionarea online a litigiilor in materie de consum si de modificare a Regulamentului (CE) nr. 2006/2004 si a Directivei 2009/22/CE, Utilizatorul/Cumparatorul are posibilitatea de a opta pentru solutionarea pe cale extrajudiciara a eventualelor litigii, si prin utilizarea platformei europene de solutionare online a litigiilor _(platforma SOL)_, instrument digital creat de Comisia Europeana pentru a facilita solutionarea independenta, impartiala, transparenta, eficace, rapida si echitabila, pe cale extrajudiciara, a litigiilor care privesc obligatiile contractuale rezultate din contractele de vanzare sau de prestare de servicii online dintre un consumator care isi are resedinta in Uniunea Europeana si un comerciant stabilit in Uniunea Europeana. In acest sens, poate fi accesat link-ul existent in sectiunea: [Solutionarea Online a litigiilor](https://ec.europa.eu/consumers/odr/main/index.cfm?event=main.home2.show&lng=RO?ref=footer_4_5).

19.6. SAL si SOL nu reprezinta doua mecanisme diferite pentru solutionarea eventualelor sesizari/reclamatii. Cumparatorul intelege ca soutionarea alternativa a litigiilor si solutionarea online a litigiilor subzista ca un singur mecanism, reprezentand unul si acelasi instrument existand intre acestea o identitate de scop, obiect si finalitate. Cumparatorul intelege ca distinctia dintre SAL si respectiv SOL este reprezentata de modalitatea de accesare / formatul initial al respectivei sesizari/reclamatii, astfel incat in cazul SAL forma de adresare a consumatorului este una de tip clasic, in scris (_pe email, pe cale postala_) pe care in cazul SOL, consumatorul opteaza pentru utilizarea completarii unui formular existent pe o platfoma digitala, exclusiv online.

19.7. In cazul in care solutionarea amiabila ori alternativa a sesizarilor/reclamatiilor/litigiilor nu va fi posibila, ori nu se va ajunge la un consens mutual, acestea vor fi solutionate de catre instantele judecatoresti romane competente din Municipiul Bucuresti.

20. **INFORMATII PRIVIND DEEE**

20.1. Deseurile de echipamente electrice si electronice (DEEE) pot contine substante periculoase ce au un impact negativ asupra mediului si sanatatii umane in cazul in care nu sunt colectate separat.

Avand in vedere prevederile OUG 195/2005 – referitoare la protectia mediului si O.U.G. 5/2015 privind deseurile de echipamente electrice si electronice, clientii vor avea in vedere urmatoarele:

20.1.1. cumparatorii au obligatia de a nu elimina deseurile de echipamente electrice si electronice (DEEE) ca deseuri municipale nesortate si de a colecta separat aceste DEEE;

20.1.2. colectarea acestor deseuri (DEEE) se va efectua prin serviciul public de colectare a DEE, direct de catre eMAG si prin centre de colectare organizate de operatori economici autorizati pentru colectarea DEEE;

20.1.3. clientii pot preda DEEE in mod gratuit la punctele de colectare specificate la momentul achizitiei unui produs nou din aceeasi categorie; astfel, eMAG aplica politica de colectare a DEEE in sistem de preluare a echipamentelor unul la unul, conform legislatiei in vigoare, daca echipamentul predat este echivalent si a indeplinit aceleasi functii ca si echipamentul nou furnizat; clientii eMAG pot preda DEEE echivalent la toate Showroom-urile eMAG;

20.1.4. eMAG asigura colectarea, in timpul programului de lucru, de la utilizatorii finali, cu titlu gratuit, fara obligatia acestora de a cumpara EEE de tip echivalent, a DEEE de dimensiuni foarte mici in cadrul urmatoarelor Showroom-uri eMAG situate la adresa:

* – Grant Shopping Center Șoseaua Virtutii, Nr. 148, sector 6, sector 6, București, Romania;
* – Strada Niciman 2 Complex Axa Niciman (lângă magazinul LIDL), Iași.

20.2. Simbolul care indica faptul ca echipamentele electrice si electronice fac obiectul unei colectari separate reprezinta o pubela cu roti barata cu o cruce, ca in imaginea alaturata.

Vezi aici Simbol DEEE

20.3. Aceasta pictograma indica faptul ca DEEE nu trebuie amestecate cu deseuri menajere si ca acestea fac obiectul unei colectari separate.

21. **INFORMATII PRIVIND CERINTELE DE PROIECTARE ECOLOGICA APLICABILE MASINILOR DE SPALAT RUFE DE UZ CASNIC**

21.1. Anexa IV din Regulamentul (UE) nr. 1015/2010 al comisiei din 10 noiembrie 2010 de implementare a Directivei 2009/125/CE a Parlamentului European si a Consiliului cu privire la cerintele de proiectare ecologica aplicabile masinilor de spalat rufe de uz casnic.

21.2. Valori de referinta la data intrarii in vigoare a prezentului regulament, cea mai performanta tehnologie disponibila pe piata pentru masinile de spalat rufe de uz casnic, in ceea ce priveste consumul de energie si apa al acestora, eficienta spalarii si emisiile de zgomot transmise prin aer in timpul spalarii/stoarcerii prin centrifugare pentru programul standard la 60 grade Celsius pentru rufe din bumbac, cu incarcatura completa, este identificata dupa cum urmeaza (\*):

Masini de spalat rufe de uz casnic cu o capacitate nominala de 3 kg:

(a) consum de energie: 0,57 kWh/ciclu (sau 0,19 kWh/kg), ceea ce corespunde unui consum anual global de energie de 117,84 kWh/an, din care 105,34 kWh/an pentru 220 de cicluri si de 12,5 kWh/an in modurile cu consum redus de putere;

(b) consum de apa: 39 litri/ciclu, adica 8 580 litri/an pentru 220 de cicluri;

(c) indicele de eficienta a spalarii: 1,03 ≥ I w > 1,00;

(d) emisiile de zgomot transmise prin aer in timpul spalarii/stoarcerii prin centrifugare (900 rpm): nu sunt disponibile.

Masini de spalat rufe de uz casnic cu o capacitate nominala de 3,5 kg:

(a) consum de energie: 0,66 kWh/ciclu (sau 0,19 kWh/kg), ceea ce corespunde unui consum anual global de energie de 134,50 kWh/an, din care 122,00 kWh/an pentru 220 de cicluri si de 12,5 kWh/an in modurile cu consum redus de putere;

(b) consum de apa: 39 litri/ciclu, adica 8 580 litri/an pentru 220 de cicluri;

(c) indicele de eficienta a spalarii: I w de 1,03;

1. d) emisiile de zgomot transmise prin aer in timpul spalarii/stoarcerii prin centrifugare (1 100 rpm): nu sunt disponibile.

Masini de spalat rufe de uz casnic cu o capacitate nominala de 4,5 kg:

(a) consum de energie: 0,76 kWh/ciclu (sau 0,17 kWh/kg), ceea ce corespunde unui consum anual global de energie de 152,95 kWh/an, din care 140,45 kWh/an pentru 220 de cicluri si 12,5 kWh/an in modurile cu consum redus de putere;

(b) consum de apa: 40 litri/ciclu, adica 8 800 litri/an pentru 220 de cicluri;

(c) indicele de eficienta a spalarii: I w de 1,03;

(d) emisiile de zgomot transmise prin aer in timpul spalarii/stoarcerii prin centrifugare (1 000 rpm): 55/70 dB(A) re 1pW.

Masini de spalat rufe de uz casnic cu o capacitate nominala de 5 kg:

(a) consum de energie: 0,850 kWh/ciclu (sau 0,17 kWh/kg), ceea ce corespunde unui consum anual global de energie de 169,60 kWh/an, din care 157,08 kWh/an pentru 220 de cicluri si 12,5 kWh/an in modurile cu consum redus de putere;

(b) consum de apa: 39 litri/ciclu, adica 8 580 litri/an pentru 220 de cicluri;

(c) indicele de eficienta a spalarii: I w de 1,03;

(d) emisiile de zgomot transmise prin aer in timpul spalarii/stoarcerii prin centrifugare (1 200 rpm): 53/73 dB(A) re 1pW.

Masini de spalat rufe de uz casnic cu o capacitate nominala de 6 kg:

(a) consum de energie: 0,90 kWh/ciclu (sau 0,15 kWh/kg), ceea ce corespunde unui consum anual global de energie de 178,82 kWh/an, din care 166,32 kWh/an pentru 220 de cicluri si 12,5 kWh/an in modurile cu consum redus de putere;

(b) consum de apa: 37 litri/ciclu, adica 8 140 litri/an pentru 220 de cicluri;

(c) indicele de eficienta a spalarii: I w de 1,03;

(d) emisiile de zgomot transmise prin aer in timpul spalarii/stoarcerii prin centrifugare (1 600 rpm): nu sunt disponibile.

Masini de spalat rufe de uz casnic cu o capacitate nominala de 7 kg:

(a) consum de energie: 1,05 kWh/ciclu (sau 0,15 kWh/kg), ceea ce corespunde unui consum anual global de energie de 201,00 kWh/an, din care 188,50 kWh/an pentru 220 de cicluri si 12,5 kWh/an in modurile cu consum redus de putere;

(b) consum de apa: 43 litri/ciclu, adica 9 460 litri/an pentru 220 de cicluri;

(c) indicele de eficienta a spalarii: I w de 1,03;

(d) emisiile de zgomot transmise prin aer in timpul spalarii/stoarcerii prin centrifugare (1 000 rpm): 57/73 dB(A) re 1pW;

(e) emisiile de zgomot transmise prin aer in timpul spalarii/stoarcerii prin centrifugare (1 400 rpm): 59/76 dB(A) re 1pW;

(f) emisiile de zgomot transmise prin aer in timpul spalarii/stoarcerii prin centrifugare (1 200 rpm): 48/62 dB(A) re 1pW (pentru masinile de spalat rufe de uz casnic incastrabile).

Masini de spalat rufe de uz casnic cu o capacitate nominala de 8 kg:

(a) consum de energie: 1,200 kWh/ciclu (sau 0,15 kWh/kg), ceea ce corespunde unui consum anual global de energie de 234,26 kWh/an, din care 221,76 kWh/an pentru 220 de cicluri si 12,5 kWh/an in modurile cu consum redus de putere;

(b) consum de apa: 56 litri/ciclu, adica 12 320 litri/an pentru 220 de cicluri;

(c) indicele de eficienta a spalarii: I w de 1,03;

(d) emisiile de zgomot transmise prin aer in timpul spalarii/stoarcerii prin centrifugare (1 400 rpm): 54/71 dB(A) re 1pW;

(e) emisiile de zgomot transmise prin aer in timpul spalarii/stoarcerii prin centrifugare (1 600 rpm): 54/74 dB(A) re 1pW.

22. **INFORMATII PRIVIND CERINTELE DE PROIECTARE ECOLOGICA APLICABILE MASINILOR DE SPALAT VASE DE UZ CASNIC**

22.1. Anexa IV din Regulamentul (UE) nr. 1016/2010 al comisiei din 10 noiembrie 2010

de implementare a Directivei 2009/125/CE a Parlamentului European si a Consiliului cu privire la cerintele de proiectare ecologica aplicabile masinilor de spalat vase de uz casnic.

Valori de referinta

La data intrarii in vigoare a prezentului regulament, cea mai performanta tehnologie disponibila pe piata pentru masinile de spalat vase de uz casnic, din punctul de vedere al eficientei energetice, al consumului de energie si apa, al eficientei spalarii si uscarii si al emisiilor de zgomot transmis prin aer, este identificata dupa cum urmeaza:

Masini de spalat vase de uz casnic pentru 15 seturi (model incorporabil):

(a) consum de energie: 0,88 kWh/ciclu, ceea ce corespunde unui consum anual global de energie de 268,9 kWh/an, din care 246,4 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 10 litri/ciclu, adica 2 800 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: I D > 1,08;

(e) emisii de zgomot transmis prin aer: 45 dB(A) re 1pW.

Masini de spalat vase de uz casnic pentru 14 seturi (model compact incorporabil):

(a) consum de energie: 0,83 kWh/ciclu, ceea ce corespunde unui consum anual global de energie de 244,9 kWh/an, din care 232,4 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 10 litri/ciclu, adica 2 800 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: I D > 1,08;

(e) emisii de zgomot transmis prin aer: 41 dB(A) re 1pW.

Masini de spalat vase de uz casnic pentru 13 seturi (model compact incorporabil):

(a) consum de energie: 0,83 kWh/ciclu, ceea ce corespunde unui consum anual global de energie de 244,9 kWh/an, din care 232,4 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 10 litri/ciclu, adica 2 800 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: I D > 1,08;

(e) emisii de zgomot transmis prin aer: 42 dB(A) re 1pW.

Masini de spalat vase de uz casnic pentru 12 seturi (model de sine statator):

(a) consum de energie: 0,950 kWh/ciclu, ceea ce corespunde unui consum anual global de energie de 278,5 kWh/an, din care 266 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 9 litri/ciclu, adica 2 520 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: I D > 1,08;

(e) emisii de zgomot transmis prin aer: 41 dB(A) re 1pW.

Masini de spalat vase de uz casnic pentru 9 seturi (model incorporabil):

(a) consum de energie: 0,800 kWh/ciclu, ceea ce corespunde unui consum anual global de energie de 236,5 kWh/an, din care 224 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 9 litri/ciclu, adica 2 520 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: I D > 1,08;

(e) emisii de zgomot transmis prin aer: 44 dB(A) re 1pW.RO 11.11.2010 Jurnalul Oficial al Uniunii Europene L 293/39.

Masini de spalat vase de uz casnic pentru 6 seturi (model incorporabil):

(a) consum de energie: 0,63 kWh/ciclu, ceea ce corespunde unui consum anual global de energie de 208,5 kWh/an, din care 196 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 7 litri/ciclu, adica 1 960 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: 1,08 ≥ I D > 0,86;

(e) emisii de zgomot transmis prin aer: 45 dB(A) re 1pW.

Masini de spalat vase de uz casnic pentru 4 seturi (model de sine statator):

(a) consum de energie: 0,51 kWh/ciclu, ceea ce corespunde unui consum anual global de energie de 155,3 kWh/an, din care 142,8 kWh/an pentru 280 de cicluri de spalare si 12,5 kWh/an in modurile cu consum redus de putere;

(b) consum de apa: 9,5 litri/ciclu, adica 2 660 litri/an pentru 280 de cicluri;

(c) indicele de eficienta a spalarii: I C > 1,12;

(d) indicele de eficienta a uscarii: 1,08 ≥ I D > 0,86;

(e) emisii de zgomot transmis prin aer: 53 dB(A) re 1pW.