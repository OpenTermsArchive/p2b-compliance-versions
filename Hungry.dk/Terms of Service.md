**Handelsbetingelser**
======================

Disse betingelser (**Handelsbetingelser**) gælder for din brug af Hungry, samt handel via Hungry. Referencer til "hjemmesiden" inkluderer www.hungry.dk eller andre hjemmesider, services, software, applikationer eller medier, kontrolleret af Hungry.dk ApS. Din brug af Hungry hjemmesiden eller app bekræfter din accept af disse Handelsbetingelser. Ved at bruge hjemmesiden, bekræfter du, at du er 18 år eller ældre, eller er i besiddelse af juridisk forældre- eller værgeaccept af din brug.  
  

Hvis du ikke kan acceptere disse Handelsbetingelser, så benyt ikke hjemmesiden eller app.

Hvad Hungry tilbyder
--------------------

Hungry tilbyder de følgende services via vores hjemmeside og apps:

1) Muligheden for at bestille mad eller drikke til afhentning eller udbringning fra deltagende lokale restauranter (**Deltagende Restauranter**).

2) Muligheden for at læse anmeldelser om den mad og drikke der tilbydes af de Deltagende Restauranter.

3) Muligheden for at indsende dine egne anmeldelser af din oplevelse med at bestille mad og drikke fra de Deltagende Restauranter.

Indhold på vores hjemmeside og apps
-----------------------------------

Hungry hjemmesiden og apps kan inkludere indhold eller links til 3. part eller 3. part hjemmesider, såsom menuer for lokale restauranter, billeder eller anmeldelser af deres mad og drikke.  
  

Hungry har ikke verificeret nøjagtigheden af det indhold, der er leveret fra 3. part, og som offentliggøres på dets hjemmeside eller apps, som f.eks. Deltagende Restauranter. Hungry giver ingen garantier i forbindelse med information leveret af 3. part eller hostet på 3. parts hjemmesider.  
  

Selvom vi håber af hele vores madhjerte, at du har en god oplevelse med at bestille mad og drikke via vores hjemmeside og apps, så kan vi ikke garantere mad eller drikke leveret af Deltagende Restauranter er sikkert eller egnet til fortæring. Dette er alene de Deltagende Restauranters ansvar.  
  

Restaurantlisten er rangeret efter restauranternes placering i forhold til din adresse. Øverst på restaurantlisten har vi placeret annoncerede restauranter i dit område.

  
Ved at acceptere disse Handelsbetingelser, fratager du Hungry for ethvert ansvar der opstår, som et resultat af din brug af information fra 3. part, eller din brug af et 3. parts hjemmeside. Det samme gør sig gældende for fortæring af mad eller drikke fra en Deltagende Restaurant.  
  
Bedømmelser af restauranterne er foretaget af restaurantens egne brugere - der har købt på Hungry. Vi sender en email kort efter ordren er gennemført, hvor vi spørger til oplevelsen. Bedømmelsesemailen sendes til den email der er opgivet ved bestilling.

Brug af vores online bestillingsservice
---------------------------------------

Hvis du gør brug af vores online bestillingsfunktioner på hjemmesiden eller i apps, så:

1) skal du være 18 år eller ældre, eller alternativt gøre under overvågning af en en voksen eller værge.

2) skal du acceptere at tage fuldt ansvar for dine aktiviteter på hjemmesiden og i apps, og i forbindelse med online bestilling.

3) skal du selv bære ansvaret for hemmeligholdelsen af dine personlige information, adgangskode og betalingsinformationer.

4) accepterer du at vi opkræver dig et servicegebyr (størrelse på gebyret oplyses i forbindelse med din bestilling, sammen med listen over hvad din bestilling indeholder af produkter).  
  

Hungry forbeholder sig retten til, at afvise betjening af enhver kunde, hvis Hungry finder det passende. Hungry forbeholder sig også retten til, at annullere din bestilling, og i samme forbindelse forsøge så vidt muligt, at informere dig om denne annullering.

**  
Fortrydelsesret**: Venligst bemærk, at du ved afgivning af bestilling, og bestillingen er godkendt af restauranten, ikke kan annullere bestillingen, og du er ikke berettiget til tilbagebetaling i henhold til fortrydelsesret. Derfor gælder fortrydelsesret på 14 kalenderdage fra kontraktens indgåelse, i henhold til dansk forbrugeraftalelov ikke, når du bestiller ydelser og produkter fra Hungry, da der er tale om køb af madvarer.

Registrering og konti
---------------------

For at kunne benytte vores online bestillingsservice og de funktioner gjort tilgængelig via vores hjemmeside og apps, er det nødvendigt du registrerer dig hos os, og dermed åbner en kundekonto. Dette sker for, at vi kan tilbyde dig nem adgang til at kunne se din bestilling, dine tidligere bestillinger, samt redigere dine personlige præferencer.

  
Hungry forbeholder sig retten til, at afvise en ny registrering eller at annullere en eksisterende registrering når som helst.

  
For at kunne registrere dig, er det nødvendigt du leverer personlige information, som inkluderer dit navn, leveringsadresse, kontaktoplysninger, betalingsoplysninger og andet. Vores politik for databehandling beskriver, hvordan vi håndterer disse personlige informationer.

  
Når du har registreret dig hos os, vil du enten blive bedt om at oprette en selvvalgt adgangskode, eller modtage en automatisk genereret adgangskode til din konto.

  
Det er dit ansvar, at holde din adgangskode privat og fortrolig, og samtidig at øjeblikkeligt underrette os, hvis du mistænker nogen uautoriseret brug af din emailadresse eller adgangskode. Du siger ja til, at hvis du afslører din adgangskode for nogen person, så har den/de tilladelse til, at bestille på dine vegne via Hungry.

Indsending af information til vores hjemmeside og apps
------------------------------------------------------

Hungry giver brugere mulighed for, nu eller i fremtiden, via hjemmesiden og apps, at indsende tekst, billeder og videos (**Brugerindhold**). Alt indsendt materiale, modtaget via hjemmesiden, apps eller sociale medier, bliver Hungry ejendom ved modtagelse. Hungry forbeholder sig retten til ikke at offentliggøre brugerindhold på hjemmesiden eller i apps.

  
Du siger ja til, at Hungry må offentligtgøre dit navn og brugerindhold på hjemmesiden, sociale medier eller andre medier kontrolleret af Hungry. Du siger også ja til, at Hungry ikke anbefaler noget specifikt brugerindhold, samt at alt ansvar for indhold du indsender til Hungry hviler hos dig.

Rettigheder
-----------

Alt indhold på hjemmesiden og i apps, inklusiv tekst, scripts, billeder, flashfiler, grafik, lyd, musik, videoer, interaktive funktion og lignende, men undtaget 3. parts varemærker og logoer, ejes eller er licenseret til Hungry. Brugen af dette indhold er underlagt copyright og andre intellektuel ejendomsretter gældende ifølge dansk lovgivning.

  
Du må ikke, og skal ikke forsøge, at opnå nogen ret til noget af det beskrevne indhold. Du siger ja til, at ikke indgå i brug af, kopiering eller distribution af noget af dette indhold.

  
Du har lov til, at hente og vise indholdet fra hjemmesiden eller i apps på en computerskærm (inklusiv enhver mobil eller tablet enhed), gemme dette indhold i elektronisk form på en privat disk (men ikke enheder forbundet til et netværk), eller printe en kopi af indholdet til din egen privat, ikke-kommercielle brug, sålænge du ikke ændrer i original indholdet.

  
Hungry forbeholder sig alle rettigheder der ikke udtrykkeligt er anført i disse handelsbetingelser.

Begrænsning af ansvar
---------------------

Så vidt muligt i henhold til gældende lovgivning, begrænses Hungry's ansvar i forhold til tab for dig i forbindelse med disse handelsbetingelser sig til den fulde værdi af den transaktion du har foretaget via Hungry. Hungry kan ikke holdes ansvarlig for efterfølgende tab, skader eller indirekte tab opstået fra din brug af vores service, hjemmeside eller apps.

  
Hungry kan ikke holdes ansvarlig for fotografiske eller typografiske fejl i forbindelse med detaljer eller beskrivelser af specifikke Deltagende Restauranter. Hungry påtager sig ikke ansvar for kvaliteten af mad og drikke leveret af Deltagende Restauranter.

Ændringer til disse betingelser
-------------------------------

Hungry må, når vi finder det passende, tilføje eller på anden måde tilrette disse handelsbetingelser. Hungry anbefaler, at du læser handelsbetingelser grundigt, hver gang du besøger hjemmesiden eller apps, da de kan påvirke dine rettigheder.

Værdikoder, rabatter og kampagner
---------------------------------

Hungry kan fra tid til anden vælge at tilbyde værdikoder, gavekort og rabatter til sine registrerede kunder. Disse tilbud kan uddeles gratis eller mod en værdiydelse.

  
Værdikoder, rabatter eller gavekort tilbudt via hjemmesiden, apps eller andre medier, kan ikke indløses til kontanter hos Hungry, eller bruges efter deres respektive udløbsdato.

  
Hungry har ingen forpligtigelse til at indløse nogen værdikoder, rabatter eller gavekort, hvis Hungry bedømmer disse til at have være ændret i, eller er forfalsket.

  
Ved brug af en rabatkode skal hele beløbet benyttes på en gang. Eventuel overskydende rabat frafalder. Der kan kun benyttes én rabatkode per bestilling.

  
Hvis du vil bestille for mere end det beløb en rabatkode lyder på, skal du bare betale differencen. Du kan betale med kort (Dankort, VISA, MasterCard eller VISA Electron), MobilePay, Apple Pay eller ViaBill. NB. Det er ikke muligt at kombinere rabatkode eller gavekort-kode med kontantbetaling.  
 

Bonusprogram  (ophører 1. oktober 2022)
---------------------------------------

Alle med en gyldig e-mail adresse kan deltage i vores bonusprogram, hvor der er mulighed for at optjene måltider hos individuelle restauranter, der er tilgængelige via Hungry. Ved bestilling af mad hos en Deltagende Restaurant via Hungry optjenes et (1) stempel. Når ti (10) stempler er optjent hos den samme restaurant, kvalificerer dette til et (1) bonusmåltid hos restauranten. Et stempel har en gyldighed på seks (6) måneder fra optjeningsdatoen, dog bortfalder alle stempler 1 oktober 2022 uanset optjeningsdatoen. Værdien af et bonusmåltid udregnes på baggrund af gennemsnitsværdien af de 10 bestillinger, hvorved stemplerne er optjent. Udregningen baseres på købsværdien af den bestilte mad uden evt. leveringsgebyr eller kortgebyr. Evt. ubenyttet overskydende beløb fra brug af bonusmåltid kan ikke bruges i anden forbindelse, og bortfalder ved indløsning af bonusmåltid.  
  
Stopper en restaurant sin deltagelse på Hungry, vil optjente stempler hos restauranten bortfalde. Ændres leveringsområdet for en restaurant, således at du ikke længere har mulighed for at bestille fra dem, så vil dine allerede optjente stempler hos restauranten bestå i en periode på 6 måneder, men ikke kunne ændres til brug hos en anden restaurant.  
  
Hvis du vil bestille for mere end det beløb, skal du bare betale differencen. Du kan betale med kort (Dankort, VISA, MasterCard eller VISA Electron), eller Mobile Pay.

Tvistbilæggelsesorganer
-----------------------

Ved tvistsager, enten imellem os eller en deltagende restaurant og en forbruger, vil vi altid opfordre til, at lade vores kundeservice forsøge at ordne tvisten. De har de bedste værktøjer til den slags.  
  

Skulle du som forbruger ikke ønske at være i direkte kontakt med parterne, så stiller EU et centralt organ til rådighed til den slags (art. 14 sektion 1 ODR-regulation EU 524/2013). Du kan finde [deres website og klageformular her](https://webgate.ec.europa.eu/odr/main/index.cfm?event=main.home.show).

Generelt
--------

Disse handelsbetingelser er underlagt lovgivningen i Danmark, og skal fortolkes i overensstemmelse med dette. Enhver tvist mellem dig og Hungry.dk skal afgøres af de danske domstoles enekompetence.  
  

Disse handelsbetingelser, sammen med Hungry Politik for Databehandling og andre offentligt tilgængelig lovtekster på Hungry.dk, udgør den fulde aftale mellem dig og Hungry.dk omkring hjemmesiden og dens services.  
  

Hungry kan ikke holdes ansvarlig for brud på vores forpligtigelser i disse handelsbetingelser, hvis vi er forhindret eller afholdt fra at overholde vores forpligtigelser på grund af en årsag der er udenfor vores kontrol. Dette inkluderer brand, lynnedslag, oversvømning, ekstremt vejr, strejke, lock-out, krig, civil uro, fejl i telekommunikation eller computersystemer.