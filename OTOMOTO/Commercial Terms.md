Regulamin dla Klientów Biznesowych
==================================

Poniższy Regulamin obowiązuje od  18.08.2022 r.

Wcześniej obowiązujący Regulamin znajduje się [tutaj](https://pomoc.otomoto.pl/hc/pl/articles/6864572444178).

Korzystanie z Serwisu OTOMOTO (w tym jego przeglądanie, rejestracja i logowanie się, korzystanie z usług oferowanych za jego pośrednictwem przez Grupę OLX Sp. z o. o.) podlega zasadom określonym w niniejszym Regulaminie. Zapoznaj się więc uważnie z jego treścią, którą prezentujemy poniżej.

**1\. Postanowienia wstępne**

1\. Regulamin określa zasady świadczenia przez Grupę OLX na rzecz użytkowników Internetu, będących przedsiębiorcami, którzy zajmują się sprzedażą hurtową i detaliczną Przedmiotów Ogłoszenia, usług polegających na umożliwieniu zamieszczania przez nich Ogłoszeń w Serwisie OTOMOTO oraz zasady dostępu i korzystania z zasobów Serwisu OTOMOTO.

2\. Serwis OTOMOTO jest dostępny na stronie internetowej: [otomoto.pl](http://www.otomoto.pl/) oraz poprzez aplikację mobilną. Warunkiem uzyskania dostępu do funkcjonalności Serwisu OTOMOTO jest skorzystanie z urządzenia komunikującego się z Internetem i wyposażonego w standardową przeglądarkę stron internetowych.

**2\. Definicje**

Użyte w Regulaminie terminy oznaczają odpowiednio:

1\. Grupa OLX — Grupa OLX sp. z o.o. z siedzibą w Poznaniu, 61-872 Poznań, ul. Królowej Jadwigi 43, wpisaną do rejestru przedsiębiorców prowadzonego przez Sąd Rejonowy Poznań - Nowe Miasto i Wilda w Poznaniu, Wydział VIII Gospodarczy KRS pod numerem KRS 0000568963, numerze identyfikacji podatkowej NIP 7792433421, REGON: 362117960, wysokość kapitału zakładowego: 1.510.000,00 zł.

2\. Serwis OTOMOTO — prowadzony przez Grupę OLX w języku polskim internetowy serwis ogłoszeniowy, dostępny w domenie internetowej otomoto.pl, a także w ramach innych serwisów internetowych prowadzonych przez partnerów Grupy OLX, o których mowa na stronach Serwisu OTOMOTO.

3\. Ogłoszenie — sporządzone przez Dealera Ogłoszenie dotyczące sprzedaży lub w przypadku kategorii „Budowlane” sprzedaży lub najmu Przedmiotu Ogłoszenia (zaproszenie do składania ofert) zamieszczane w Serwisie OTOMOTO, na warunkach przewidzianych w Regulaminie.

4\. Użytkownik — Dealer, a także każda osoba korzystająca zasobów Serwisu OTOMOTO w związku z prowadzoną przez siebie działalnością gospodarczą w zakresie handlu Przedmiotami Ogłoszenia.

5\. Dealer — przedsiębiorca prowadzący działalność w zakresie handlu Przedmiotami Ogłoszeń, posiadający specjalnie do tego przygotowane miejsce (np. plac z pojazdami samochodowymi znajdujący się pod wskazanym adresem), w którym oferuje do sprzedaży lub najmu Przedmioty Ogłoszeń jako ich właściciel lub komisant, który w trybie przewidzianym w Regulaminie zawarł z Grupą OLX umowę w przedmiocie emisji Ogłoszeń w Serwisie OTOMOTO i korzysta z usług świadczonych w ramach Serwisu OTOMOTO.

6\. Konto Dealera — zindywidualizowany zapis informatyczny utworzony w Serwisie OTOMOTO na rzecz Dealera, umożliwiający korzystanie z Serwisu OTOMOTO i gromadzący informacje na temat korzystania przez Dealera z Serwisu OTOMOTO. Dostęp do Konta zapewnia podany przez Dealera unikalny adres e-mail (login) i hasło. Konto Dealera może być powiązane wyłącznie z jednym adresem e-mail.

7\. Strona Dealera — przyporządkowana do Konta Dealera strona internetowa utworzona w domenie otomoto.pl, służąca do prezentacji Ogłoszeń Dealera.

8\. Abonament — okresowa opłata dokonywana przez Dealera na rzecz Grupy OLX z tytułu realizacji usług świadczonych w ramach Serwisu OTOMOTO, której wysokość ustalana jest na podstawie przedziałów cenowych określonych w Cenniku i Opłaty Progowej (o ile znajduje zastosowanie) oraz według wybranych przez Dealera usług w ramach usług promowania Ogłoszeń.

9\. Cennik — zestawienie ustalanych przez Grupę OLX opłat za usługi świadczone w ramach Serwisu OTOMOTO, określone w przedziałach cenowych w ramach udostępnionych Dealerom Pakietów: Biznes Start, Biznes Standard, Biznes Pro, Biznes Pro Plus(dalej „Pakiety”). Każdy z wymienionych Pakietów zawiera określoną ilość oraz cenę Ogłoszeń, a także odmienne funkcjonalności i usługi dodatkowe dostępne w ramach Serwisu OTOMOTO.

10\. Przedmiot Ogłoszenia — pojazd samochodowy, motocykl, motorower, skuter, quad, maszyna budowlana lub rolnicza, część samochodowa, motocyklowa lub inna, akcesoria motoryzacyjne, a także inny towar, który zgodnie z decyzją Grupy OLX może być przedmiotem Ogłoszenia w serwisie OTOMOTO.

11\. Serwis Olx.pl — prowadzony w języku polskim przez Grupę OLX serwis ogłoszeniowy, utrzymywany w domenie olx.pl, dostępny również w ramach innych serwisów internetowych prowadzonych przez partnerów Grupy OLX.

12\. Serwis Olx.ua - prowadzony w języku ukraińskim i rosyjskim przez eMarket Ukraina LLC (ul. Bolsunovskaya 13-15, Kijów 01014, Ukraina) serwis ogłoszeniowy, utrzymywany w domenie olx.ua.

13_._ Opłata Progowa - opłata naliczana zgodnie z postanowieniami zawartymi w Cenniku, stosowana wyłącznie w przypadku Ogłoszeń, które spełniają określone tam kryteria cenowe.

14\. Serwis 321Sprzedane.pl - serwis internetowy prowadzony przez 321Sprzedane.pl sp. z o.o. umożliwiający klientom indywidualnym inspekcję oraz odsprzedaż samochodów osobowych. W części przeznaczonej dla Dealerów, platforma umożliwia licytację przez klientów biznesowych wybranych pojazdów, odkupionych od sprzedawców indywidualnych.

15\. Środki Otomoto - tzw. wirtualna portmonetka przypisywana automatycznie do Konta Dealera, umożliwiająca Dealerowi dokonanie przedpłat na korzystanie z odpłatnych usług Serwisu OTOMOTO. Przedpłata może zostać dokonana za pośrednictwem PayU. Szczegółowe informacje na temat przedpłat zawiera Załącznik nr 5 do Regulaminu.

16\. Manager Połączeń – usługa dodatkowa polegająca na monitorowaniu informacji o połączeniach telefonicznych i dostarczaniu Dealerowi przez Operatora zagregowanych danych dotyczących połączeń telefonicznych, prób nawiązania połączeń telefonicznych przez Użytkowników z Dealerem oraz powiadomień związanych z udanymi i nieudanymi próbami kontaktu telefonicznego Użytkownika z Dealerem.

17\. Rekomendacja Promowań – usługa dodatkowa polegająca na udostępnianiu Dealerowi danych dotyczących prognozowanych skuteczności skorzystania z określonej Usługi Promowania Ogłoszeń oraz skorzystania z harmonogramu promowań

18\. Zakres Cen – usługa dodatkowa polegająca na udostępnianiu Dealerowi danych porównawczych dotyczących ceny Przedmiotu Ogłoszenia wskazaną przez Dealera w porównaniu do ceny wskazanych w innych Ogłoszeniach o analogicznym Przedmiocie Ogłoszenia.

19\. Szacunek Ceny 2.0 - usługa dodatkowa polegająca na udostępnieniu Dealerowi w momencie dodawania ogłoszenia i zakładce Moje OTOMOTO, danych porównawczych dotyczących ceny Przedmiotu Ogłoszenia wskazanej przez Dealera w porównaniu do ceny w innych Ogłoszeniach o analogicznym Przedmiocie Ogłoszenia.

20\. Trendy– usługa dodatkowa polegająca na udostępnieniu Dealerowi danych o trendach sprzedaży samochodów osobowych w OTOMOTO

21\. Potencjalny Kupujący - użytkownik Serwisu OTOMOTO, który będąc zalogowanym na koncie w Serwisie OTOMOTO wchodzi w interakcję z Ogłoszeniem polegającą na: (i) wysłaniu wiadomości do sprzedającego lub wynajmującego za pomocą formularza kontaktowego lub (ii) odsłonięciu numeru telefonu sprzedającego lub wynajmującego, jeżeli został on zamieszczony w Ogłoszeniu lub (iii) dodaniu Ogłoszenia do obserwowanych.

22\. Poznaj Kupującego - usługa dodatkowa polegająca na udostępnieniu Dealerowi niektórych danych o aktywności w Serwisie OTOMOTO Potencjalnych Kupujących, którzy kontaktują się z Dealerem za pomocą formularza kontaktowego zamieszczonego na stronie z Ogłoszeniem.

23\. Wyróżniony Dealer - odpłatna usługa dodatkowa polegająca na możliwości uruchomienia kontekstowej kampanii reklamowej na łamach Serwisu OTOMOTO, dostępna dla Użytkowników, którzy (1) są Dealerami w rozumieniu Regulaminu oraz (2) wystawili co najmniej trzy Ogłoszenia dotyczące sprzedaży pojazdów w kategorii Samochody Osobowe.

24\. Dezaktualizacja Ogłoszenia – sytuacja, w której (1) doszło do zbycia Przedmiotu Ogłoszenia lub (2) Użytkownik dokonał zmiany Ogłoszenia w sposób wskazujący, iż dotyczy ono innego Przedmiotu Ogłoszenia niż ten, którego dotyczyło pierwotnie.

25\. Regulamin— niniejszy Regulamin.

**3\. Ogólne warunki korzystania z Serwisu OTOMOTO**

1\. Ogłoszenie pochodzi od Dealera, który samodzielnie ustala jego treść.

2\. Ogłoszenie powinno wskazywać na prawidłową kategorię Przedmiotu Ogłoszenia (np. w kategorii „osobowe” osobowy itp.) i zawierać wyłącznie informacje istotne dla promocji Przedmiotu Ogłoszenia. W kategoriach obejmujących samochody osobowe, dostawcze i ciężarowe, maszyny budowlane i rolnicze mogą być zamieszczane wyłącznie Ogłoszenia dotyczące sprzedaży za cenę nie niższą niż 400 zł brutto (słownie: czterysta złotych). Podstawowy czas emisji Ogłoszenia w Serwisie OTOMOTO jest uzależniony od wybranego przez Dealera Pakietu, przy czym wynosi nie mniej niż 15 dni, nie dłużej jednak niż do momentu Dezaktualizacji Ogłoszenia. Zabronione jest dodawanie Ogłoszeń niemających związku z motoryzacją.

3\. Ogłoszenie powinno wskazywać rzeczywistą cenę brutto lub cenę netto, jeżeli Dealer zaznaczy w formularzu Ogłoszenia, że podana cena jest ceną netto. Pole „cena” w formularzu nie może zawierać kwoty raty, ceny wykupu czy wartości odstępnego w przypadku umów leasingowych. Niedopuszczalne jest celowe zaniżanie wartości Przedmiotu Ogłoszenia przedstawione w polu “cena”, a także nieuwzględnienie w polu “cena” dodatkowych opłat koniecznych do poniesienia przez Użytkownika w związku z nabyciem pojazdu, takich jak podatek akcyzowy czy cło. Treść Ogłoszenia musi być zgodna ze stanem faktycznym i prawnym, samo zaś zamieszczenie Ogłoszenia powinno odzwierciedlać rzeczywisty zamiar sprzedaży lub najmu Przedmiotu Ogłoszenia za wskazaną w tym Ogłoszeniu cenę. Informacje dotyczące Przedmiotu Ogłoszenia, w tym m.in. cena, wynikające z treści Ogłoszenia powinny odpowiadać informacjom wskazanym przez Dealera w formularzu, wypełnianym podczas dodawania ogłoszenia. Jednocześnie ten sam Przedmiot Ogłoszenia w danej chwili nie może być przedmiotem innego Ogłoszenia. Treść Ogłoszenia musi jasno i jednoznacznie określać czy Przedmiotem Ogłoszenia jest określony komplet czy pojedynczy Przedmiot Ogłoszenia oraz wskazywać czy określona przez Ogłoszeniodawcę cena dotyczy kompletu czy pojedynczego Przedmiotu Ogłoszenia. W Serwisie OTOMOTO emitowane są jedynie Ogłoszenia aktualne. Grupa OLX jest uprawniona do zakończenia emisji Ogłoszenia w przypadku uzasadnionego stwierdzenia, iż nastąpiła jego Dezaktualizacja.

4\. Treści Dealera w postaci zdjęć dodanych przez Dealera do Ogłoszenia powinny zawierać wyłącznie Przedmiot Ogłoszenia, którego dotyczy Ogłoszenie. Na dodawanych przez Dealera zdjęciach do Ogłoszenia nie mogą znajdować się adresy e-mail, adresy stron internetowych, numery telefonów, numery komunikatorów internetowych lub znaki wodne lub inne oznaczenia identyfikujące Dealera. Ponadto, na dodanych przez Dealera zdjęciach nie mogą znajdować się informacje związane z oferowanymi dodatkowymi usługami, w tym w szczególności usługami finansowania zakupu pojazdu wraz z podaną wysokością raty kredytu lub leasingu.

5\. Dealer ma możliwość umieszczenia w ramach treści Ogłoszenia linku do nagrania wideo w serwisie internetowym YouTube (na warunkach korzystania określonych w ramach serwisu youtube.com), które stanowić będzie ruchomą prezentację Przedmiotu Ogłoszenia (dalej „Wideo”). Wideo może zostać dodane przez Użytkownika wyłącznie w oznaczonym do tego polu, niedozwolone jest zamieszczanie Wideo w polu opisu Przedmiotu Ogłoszenia. Niedozwolone są Wideo prezentujące inne treści niż prezentacja oferowanego Przedmiotu Ogłoszenia, takie jak w szczególności: adresy e-mail, adresy stron internetowych, numery telefonów, numery komunikatorów internetowych lub znaki wodne lub inne oznaczenia identyfikujące Ogłoszeniodawcę.

6\. Dealer jest odpowiedzialny za publikowane treści (w tym zdjęcia i wideo) i jednocześnie oświadcza i gwarantuje, że są one zgodne ze stanem faktycznym oraz z powszechnie obowiązującymi przepisami prawa, a ich publikacja nie narusza Regulaminu, praw i interesów Grupy OLX oraz praw osób trzecich, w tym praw autorskich. Grupa OLX nie ponosi odpowiedzialności za działania leżące po stronie Dealerów, w szczególności za prawdziwość, rzetelność oraz zgodność z przepisami prawa publikowanych przez nich treści, ani zawartości źródeł zewnętrznych, do jakich odsyła treść Ogłoszenia opublikowanego przez Dealera.

7\. Dealer upoważnia Grupę OLX, w okresie emisji Ogłoszenia w serwisie OTOMOTO i w celu promocji Ogłoszenia, do publikacji zdjęć zamieszczonych w Ogłoszeniu w polskich i zagranicznych mediach społecznościowych. Ponadto, Użytkownik, z chwilą zamieszczenia w Ogłoszeniu treści stanowiących przedmiot prawa autorskiego, wyraża zgodę na ich nieodpłatne, nieograniczone czasowo i terytorialnie rozpowszechnianie w serwisach internetowych należących do Grupy OLX a także w serwisach partnerskich, z którymi Grupa OLX współpracuje, w zakresie:

1.  utrwalania i zwielokrotniania jakąkolwiek techniką w tym także przez dokonywanie zapisu oraz kopii na wszelkich nośnikach;
2.  wprowadzania do pamięci komputera oraz do sieci komputerowej i/lub multimedialnej;
3.  publicznego wyświetlania i odtwarzania;
4.  wykorzystywania w różnych formatach wraz z prawem włączania ich w całości lub we fragmentach do innych utworów i tworzenia opracowań.

8\. Pobieranie lub wykorzystywanie w jakimkolwiek zakresie dostępnych w ramach Serwisu OTOMOTO materiałów wymaga każdorazowo zgody Grupy OLX i nie może naruszać postanowień Regulaminu oraz powszechnie obowiązującego prawa, jak również nie może naruszać interesów Grupy OLX oraz Dealerów. Zabronione jest jakiekolwiek agregowanie i przetwarzanie danych oraz innych informacji dostępnych w Serwisie OTOMOTO w celu ich dalszego udostępniania osobom trzecim w ramach innych serwisów internetowych jak i poza Internetem. Zabronione jest również wykorzystywanie oznaczeń Serwisu OTOMOTO, w tym charakterystycznych elementów grafiki bez zgody Grupy OLX.

9\. Dozwolone jest pobieranie i wtórne wykorzystanie nieistotnej części baz danych służących do realizacji zadań Serwisu OTOMOTO, o ile nie prowadzi to do naruszenia określonych w Regulaminie zasad korzystania z Serwisu OTOMOTO, a w szczególności nie polega na powtarzającym się i systematycznym pobieraniu danych, ich agregowaniu lub przetwarzaniu w sposób sprzeczny z Regulaminem i nie powoduje nieusprawiedliwionego naruszenia słusznych interesów Grupy OLX.

10\. Niedozwolone są działania Dealera, których efektem może być sztuczne zawyżanie pozycji Ogłoszenia na liście ogłoszeń znajdującej się w Serwisie Otomoto. Za sztuczne zawyżenie pozycji Ogłoszenia na liście Ogłoszeń uznaje się w szczególności usuwanie Ogłoszenia i dodawanie go na nowo przed upływem okresu Emisji danego Ogłoszenia.

**4\. Zawarcie umowy**

1\. Zawarcie umowy przez Dealera w przedmiocie emisji Ogłoszenia, wymaga spełnienia przez niego łącznie następujących warunków:

1.  1.  poprawnej rejestracji Konta Dealera w Serwisie OTOMOTO,
    2.  akceptacji treści Regulaminu, w tym wyboru Pakietu,
    3.  wpisania kodu weryfikacyjnego otrzymanego na adres e-mail podany w formularzu rejestracyjnym,
    4.  braku zastrzeżeń w związku z weryfikacją danych Dealera dokonanej przez Grupę OLX,
    5.  aktywacji konta przez Grupę OLX.

2\. Grupa OLX może uzależnić aktywowanie Konta Dealera oraz dalsze świadczenie usług w ramach Serwisu OTOMOTO od przesłania przez Dealera na adres siedziby Grupy OLX dokumentów, które uwiarygodniają dane umieszczone przez Dealera w ustawieniach Konta Dealera.

3\. Dealer jest zobowiązany do aktualizowania swoich danych teleadresowych, zawartych w ustawieniach Konta Dealera.

4\. Dealer może zarejestrować więcej niż jedno Konto po uzyskaniu zgody Grupy OLX.

5\. W przypadku braku wyboru przez Dealera Pakietu zgodnie z art. 4 ust. 1 pkt 2 powyżej, jeśli Dealer zawiera umowę, o której mowa w ust. 1 powyżej po 13 marca 2022 r. domyślnym Pakietem jest pakiet Biznes Pro. Jeśli zaś Dealer zawarł umowę, o której mowa w ust. 1 powyżej przed 14 marca 2022 r. domyślnym Pakietem jest pakiet Biznes Standard.. Dealer może zmienić swój wybór w czasie korzystania z Serwisu OTOMOTO, przy czym zmiana odnosi skutek od następnego okresu rozliczeniowego.

6\. Wybór przez Dealera Pakietu odnosi skutek do wszystkich Ogłoszeń sporządzonych w ramach Konta Dealera, bez względu na kategorię danego Ogłoszenia.

**5\. Zamieszczenie i edycja Ogłoszenia przez Dealera**

1\. Grupa OLX świadczy usługi polegające na udostępnieniu Dealerom możliwości publikowania strony Dealera oraz stałej emisji Ogłoszeń w Serwisie OTOMOTO a także edycji treści Ogłoszeń w ramach Konta Dealera.

2\. Treść Ogłoszeń powinna zostać sporządzona poprzez wypełnienie formularza dostępnego na stronie Serwisu OTOMOTO lub za pomocą aplikacji mobilnej osoby trzeciej, poprzez jego uzupełnienie co najmniej w zakresie pól oznaczonych jako obowiązkowe.

3\. Niezamieszczenie przez Dealera w Ogłoszeniu danych w polach odznaczonych jako pola obowiązkowe uniemożliwia zamieszczenie Ogłoszenia.

4\. Emisja Ogłoszenia następuje po spełnieniu warunków określonych w pkt 4.1. powyżej oraz pod warunkiem poprawnego wypełnienia formularza Ogłoszenia.

5\. Jednym z warunków poprawnego wypełnienia formularza Ogłoszenia jest prawidłowe zaznaczenie pola “Nowy” w zależności od posiadanych cech Przedmiotu Ogłoszenia. Za nowy Przedmiot Ogłoszenia uważa się pojazd fabrycznie nowy, który nie był wcześniej zarejestrowany.

6\. W przypadku dodawania Ogłoszenia, którego Przedmiotem jest używany pojazd samochodowy osobowy zarejestrowany w Polsce oraz wyprodukowany po 1981 roku, w ramach formularza Ogłoszenia istnieje możliwość skorzystania z nieodpłatnej funkcjonalności “Weryfikacja danych Ogłoszenia” polegającej na:

a) a) dokonaniu przez Serwis OTOMOTO weryfikacji, o której mowa w pkt. 7 i 8 poniżej oraz  
b) w przypadku dokonania pozytywnej weryfikacji, o której mowa w pkt. 7 i 8 poniżej, umieszczeniu przez Serwis OTOMOTO w ramach publikowanego Ogłoszenia adnotacji o tym, że niektóre dane pojazdu zawarte w ogłoszeniu zostały pozytywnie zweryfikowane w sposób określony w pkt. 7 i 8 poniżej.

7\. Weryfikacja polega na:

a) porównaniu podanych w Ogłoszeniu danych pojazdu obejmujących numer VIN, datę pierwszej rejestracji, numer rejestracyjny, markę, model, rok produkcji, pojemność silnika, moc silnika oraz rodzaj paliwa z danymi umieszczonymi w raporcie z Centralnej Ewidencji Pojazdów pobranym poprzez stronę historiapojazdu.gov.pl oraz

b) sprawdzeniu w raporcie z Centralnej Ewidencji Pojazdów pobranym poprzez stronę historiapojazdu.gov.pl statusu rejestracji pojazdu (pozwolenie czasowe lub dowód rejestracyjny), daty ważności przeglądu technicznego pojazdu oraz daty ważności obowiązkowego ubezpieczenia OC pojazdu a w przypadku pojazdu zarejestrowanego z ważnym przeglądem technicznym oraz ważnym obowiązkowym ubezpieczeniem OC, pobraniu tych danych i dodaniu do Ogłoszenia.

Pozytywna weryfikacja oznacza, iż dane, o których mowa w lit. a) podane w Ogłoszeniu są zgodne z danymi zawartymi w raporcie z Centralnej Ewidencji Pojazdów a dane, o których mowa w lit. b) są aktualne, tj. pojazd w chwili weryfikacji jest zarejestrowany, posiada aktualny przegląd techniczny oraz obowiązkowe ubezpieczenie OC.

8\. Dokonanie pierwszej weryfikacji, o której mowa w pkt. 7 powyżej może zająć do trzech dni roboczych od chwili publikacji Ogłoszenia. Serwis dokonuje regularnej weryfikacji aktualnej treści Ogłoszenia z ostatnim raportem pobranym z Centralnej Ewidencji Pojazdów. Raport ten pobierany jest po pierwszym uruchomieniu funkcjonalności dla danego Ogłoszenia oraz po każdorazowym upływie terminów ważności pozwolenia czasowego, przeglądu technicznego pojazdu lub obowiązkowego ubezpieczenia OC

9\. Łącznymi warunkami skorzystania z funkcjonalności jest “Weryfikacja danych Ogłoszenia” w ramach publikacji Ogłoszenia jest:

a) dodanie Ogłoszenia (lub dokonanie jego późniejszej edycji) w ramach Serwisu bezpośrednio na stronie www Serwisu lub w aplikacji mobilnej (wyłączając jego dodanie poprzez inne narzędzia np. API lub zewnętrzne aplikacje) oraz  
b) podanie w ramach formularza Ogłoszenia we wskazanym miejscu łącznie: numeru VIN, daty pierwszej rejestracji oraz numeru rejestracyjnego pojazdu oraz  
c) podtrzymanie chęci skorzystania z funkcjonalności “Weryfikacja danych Ogłoszenia” w  
ramach pkt. 11 poniżej.

10\. W razie wątpliwości, w przypadku, w którym podczas jakiejkolwiek weryfikacji, o której mowa w pkt. 7 i 8, okaże się, że dane podane w Ogłoszeniu nie są zgodne z danymi zawartymi w raporcie z Centralnej Ewidencji Pojazdów lub status ważności przeglądu technicznego pojazdu, obowiązkowego ubezpieczenia OC lub rejestracji pojazdu jest nieaktualny, Użytkownik nie otrzyma lub odpowiednio utraci adnotację, o której mowa w pkt. 6 lit.b). Jeśli Użytkownik nie dokona rezygnacji z chęci korzystania z funkcjonalności  
“Weryfikacja danych Ogłoszenia” dla danego Ogłoszenia, weryfikacja będzie powtarzana a adnotacja zostanie przywrócona w momencie, w którym jedna z kolejnych weryfikacji będzie pozytywna w rozumieniu pkt. 10. 

11\. Użytkownik w ramach formularza dodawania Ogłoszenia może zdecydować o tym, że mimo podania w Ogłoszeniu wszystkich danych, o których mowa w pkt. 9 lit. b) nie chce być weryfikowany w sposób określony w pkt. 7 i 8 a tym samym nie chce otrzymać w ramach swojego Ogłoszenia adnotacji, o której mowa w pkt. 6 ust. b). 

12\. Użytkownik może w każdej chwili zrezygnować z wyświetlania adnotacji, o której mowa w pkt. 6 lit. b) poprzez kontakt z Centrum Pomocy (https://pomoc.otomoto.pl/hc/pl/requests/newticket\_form\_id=70373).

**6\. Usługi dodatkowe**

1\. Dealer może dodatkowo promować zamieszczone Ogłoszenia, aktywując w serwisie OTOMOTO jedną lub więcej spośród płatnych Usług Promowania Ogłoszeń, opisanych w Załączniku nr 2 do Regulaminu (Usługi Promowania Ogłoszeń).

2\. Usługi Promowania Ogłoszeń, o których mowa w punktach 1.1 - 1.4 Załącznika nr 2, świadczone są od momentu ich aktywacji i trwają przez określoną ilość dni odpowiednio wskazanych przez Dealera w chwili ich aktywacji. Wybranie promowań, o których mowa w zdaniu poprzednim, o czasie trwania dłuższym, niż czas emisji Ogłoszenia, powoduje automatycznie przedłużenie jego emisji na kolejne 15 lub odpowiednio 30 dni i naliczenie opłaty za emisję Ogłoszenia, zgodnej z Załącznikiem nr 1 Cennik dla Dealerów.

3\. Usługi, o których mowa w punktach 1.5 - 1.6 Załącznika nr 2 _Usługi Promowania Ogłoszeń_ odnoszą skutek bezpośrednio po ich aktywacji, przy czym w przypadku usługi wymienionej w punkcie 1.6 Załącznika nr 2 _Usługi Promowania Ogłoszeń_ możliwa jest wielokrotna jej aktywacja w ciągu danego okresu emisji Ogłoszenia.

4\. Zakres i warunki świadczenia niektórych Usług Promowania Ogłoszeń mogą być określone w odrębnych regulaminach. Do celów realizacji omawianych usług prawa i obowiązki Dealerów mogą zostać ukształtowane w inny sposób niż w Regulaminie. Warunkiem korzystania z takich usług przez Dealerów jest akceptacja właściwego regulaminu.

5\. Operator świadczyć może także inne niż Usługi Promowania Ogłoszeń usługi dodatkowe, które określane są w specyfikacji określonego Pakietu.

6\. Dealer korzystający z Managera Połączeń wyraża zgodę na:

a) zastąpienie przez Operatora w treści Ogłoszenia numeru telefonicznego Dealera na numer wirtualny dostarczony przez Operatora,

b) odtworzenie przed połączeniem przychodzącym od Użytkownika informacji o nadchodzącym połączeniu od Użytkownika,

c) zbieranie oraz przetwarzanie w celu świadczenia Managera Połączeń oraz w celach statystycznych danych dotyczących połączeń telefonicznych pochodzących od Użytkowników.

7\. Operator zapewnia, że numer wirtualny, o którym mowa w ust. 6 powyżej pochodzić będzie z krajowej puli numerów telefonicznych, a korzystanie z Managera Połączeń nie będzie wiązało się dla Użytkowników nawiązujących połączenia telefoniczna z Dealerem oraz Dealera z dodatkowymi opłatami naliczanymi przez dostawców usług telekomunikacyjnych Dealera lub Użytkownika. Operator zapewnia także, że nie będzie korzystał z numerów telefonicznych Dealera oraz Użytkowników w celach innych niż świadczenie Managera Połączeń oraz innych związanych ze świadczeniem przez Operatora na rzecz Dealera usług za pośrednictwem OTOMOTO lub innego serwisu, którego jest operatorem, w zakresie określonym przepisami prawa powszechnie obowiązującego lub wyrażonymi zgodami.

8\. Dealerowi korzystającemu z Managera Połączeń udostępniane będą przez Operatora za pośrednictwem funkcjonalności udostępnionej za pośrednictwem Konta Dealera dane dotyczące połączeń telefonicznych pochodzących od Użytkowników (dashboardy). Dealer będzie mógł również generować samodzielnie raporty zawierające wyciąg z ww. danych w określonym przez Dealera zakresie oraz czasie, w tym m.in. informacje o wzrostach liczby połączeń w ciągu dnia, rozkład połączeń w ciągu tygodnia/miesiąca, długość połączeń oraz ilość odebranych SMS-ów.

9\. Operator umożliwia korzystanie przez Dealera z Managera Połączeń dla więcej niż jednego numeru telefonu. Operator zastrzega jednak, że jest uprawniony do wprowadzenia ograniczeń w ilości numerów objętych Managera Połączeń.

10\. Dealer korzystający z usługi Rekomendacji promowań otrzymywać będzie na adres poczty elektronicznej wskazanej w ustawieniach Konta Dealera informacje o Ogłoszeniach w kategorii „samochody osobowe”, w stosunku do których nie skorzystał z żadnej Usługi Promowania Ogłoszeń. Dealer za pośrednictwem funkcjonalności udostępnionej za pośrednictwem Konta Dealera uzyska dodatkowo dostęp do danych porównujących statystyki dotyczące jego Ogłoszeń oraz Ogłoszeń innych dealerów (np. zainteresowanie). Operator zastrzega, że podjęcie przez Dealera decyzji w przedmiocie skorzystania z określonej Usługi Promowania Ogłoszeń na podstawie danych określonych w poprzednim zdaniu nie może stanowić podstawy do reklamacji wybranej przez Dealera Usługi Promowania Ogłoszeń oraz innych usług świadczonych przez Operatora. Dodatkowo, Dealer skorzystać będzie mógł z harmonogramu promowań, który umożliwia aktywację wybranej przez Dealera Usługi Promowania Ogłoszeń w wybranym przez siebie terminie.

11\. Dealer korzystający z usługi Zakres cen uzyska dostęp do danych porównawczych określających zakres cen, które wskazali inni dealerzy wystawiający samochód osobowy w OTOMOTO o parametrach analogicznych do samochodu osobowego wystawionego przez Dealera. Korzystanie z usługi Zakres Cenowy nie będzie możliwe w przypadku, gdy ilość danych niezbędnych do wskazania prawidłowego zakresu cenowego nie będzie wystarczająca.

12\. Dealer korzystający z usługi Trendy uzyska dostęp do danych dotyczących najbardziej atrakcyjnych w danym momencie samochodów osobowych w OTOMOTO oraz określonych parametrów związanych z Ogłoszeniami dotyczącymi tych samochodów, takich jak zainteresowanie danym modelem samochodu (liczba wyszukań w OTOMOTO), czy średnia liczba kontaktów (leadów) związanych z Ogłoszeniami dotyczącymi danego modelu samochodu.

13\. Dealer korzystający z usługi Poznaj Kupującego uzyska dostęp do następujących danych o Potencjalnym Kupującym:

a. adres e-mail (nazwa użytkownika w Serwisie OTOMOTO);

b. numer telefonu (jeśli zostanie on podany w formularzu kontaktowym);

c. główny cel kontaktu (zgodnie z menu w formularzu kontaktowym);

d. informacje o przybliżonej lokalizacji;

e. aktywne ogłoszenia w Serwisie OTOMOTO;

f. pewne informacje o aktywności Potencjalnego Kupującego w Serwisie OTOMOTO tj.: dane dotyczące kryteriów wyszukiwania pojazdów w Serwisie, takie jak:

\- marka i model poszukiwanego pojazdu,

\- zakres cen,

\- wiek poszukiwanego pojazdu,

\- przebieg poszukiwanego pojazdu,

\- rodzaj paliwa,

\- inne informacje, które odzwierciedlają preferencje zakupowe Potencjalnego Kupującego, np. zainteresowanie finansowaniem lub wymianą;

zebrane w ciągu ostatnich sześciu (6) miesięcy wyłącznie w przypadkach, gdy Potencjalny Kupujący, będąc zalogowany na koncie w Serwisie OTOMOTO, używa określonych kryteriów wyszukiwania pojazdów w Serwisie, a następnie wchodzi z którymś z Ogłoszeń stanowiących wyniki wyszukiwania w interakcję polegającą:

\- wysłaniu wiadomości do sprzedającego za pomocą formularza kontaktowego lub

\- odsłonięciu numeru telefonu sprzedającego, jeżeli został on zamieszczony w Ogłoszeniu lub

\- dodaniu Ogłoszenia do obserwowanych.

W przypadku wyszukiwania i następnie wyłącznie przeglądania Ogłoszeń bez żadnej z ww. interakcji, dane, o jakich mowa powyżej nie są zbierane.

14\. Przekazanie Dealerowi danych wskazanych w ust. 13 powyżej następuje wyłącznie w przypadku skorzystania przez Potencjalnego Kupującego z możliwości kontaktu z Dealerem przez formularz kontaktowy znajdujący się na stronie z Ogłoszeniem.

15\. Dealer korzystający z usługi Wyróżniony Dealer, może skonfigurować i uruchomić kontekstową kampanię reklamową w ramach Serwisu OTOMOTO, korzystając z zakładki Centrum Benefitów dostępnej w Koncie Dealera. W ramach usługi Wyróżniony Dealer, Dealer otrzyma kampanię reklamową dostosowaną do swoich potrzeb, polegającą na wyświetleniu wizytówki Dealera, w miejscach, w których kupujący poszukują samochodów takich samych, lub podobnych do tych, które oferuje dany Dealer.

16\. Usługa Wyróżniony Dealer, o której mowa w ust. 15 powyżej dostępna jest w pakietach opartych o maksymalną liczbę wyświetlanych reklam - zgodnie z Załącznikiem nr 1 Cennik dla Dealerów.

17\. Grupa OLX jest również Operatorem Serwisu Olx.pl i umożliwia Dealerom w ramach Serwisu OTOMOTO skorzystanie z Usług Promowania Ogłoszeń, polegających na publikacji Ogłoszenia Dealera także w Serwisie Olx.pl oraz promowania opublikowanych w taki sposób Ogłoszeń na zasadach określonych w Załączniku nr 2 Regulaminu oraz w Załączniku nr 2 do regulaminu Serwisu Olx.pl ([link](https://pomoc.olx.pl/hc/pl/articles/360000828525-Aktualny-Regulamin)).

**7\. Zasady odpowiedzialności**

1\. Grupa OLX umożliwiając emisję Ogłoszeń zastrzega sobie prawo do: zmiany wybranej przez Ogłoszeniodawcę kategorii Ogłoszenia, czasowego zawieszenia emisji Ogłoszenia lub całkowitego usunięcia Ogłoszenia w przypadku stwierdzenia niezgodności Ogłoszenia z Regulaminem, o czym niezwłocznie poinformuje Dealera drogą e-mailową.

2\. Grupa OLX nie ponosi odpowiedzialności za niewykonanie bądź nienależyte wykonanie przez Dealera umów zawartych w związku z Ogłoszeniem, jak również za następstwa działań podjętych przez Dealera oraz osoby trzecie, a stanowiących naruszenie postanowień Regulaminu. Grupa OLX nie ponosi odpowiedzialności za stan techniczny, bezpieczeństwo lub legalność oferowanych Przedmiotów Ogłoszenia, prawdziwość i rzetelność informacji podawanych w Ogłoszeniach przez Dealera, a także zdolność sprzedających oraz kupujących do realizacji transakcji.

3\. Za naruszenie Regulaminu uznawane jest m.in. wystawienie Ogłoszenia zawierającego ofertę zakupu lub zamiany (zamiast sprzedaży) albo istotne zaniżenie wartości przedmiotu sprzedaży, manipulacja słowami kluczowymi w Ogłoszeniu, wystawienie Ogłoszenia w niewłaściwej kategorii, wystawienie Ogłoszenia dotyczącego więcej niż jednego Przedmiotu Ogłoszenia, zamieszczanie w Ogłoszeniu danych kontaktowych innych niż zawartych na Koncie Dealera, lub podanie informacji wprowadzających w błąd jak również Ogłoszenia, które zawiera treści: powszechnie uznane za obraźliwe, noszące znamiona czynów nieuczciwej konkurencji, naruszające dobre obyczaje, prawa autorskie lub inne prawa własności intelektualnej, szkodzące Grupie OLX lub innym podmiotom, promocyjno-reklamowe lub ogłoszeniowe, linki lub logotypy kierujące do innych stron internetowych, innych niż OTOMOTO. Naruszenie Regulaminu stanowi także umieszczenie Ogłoszeń dotyczących Przedmiotów Ogłoszeń, spalonych, Ogłoszeń mających charakter licytacji lub aukcji Pojazdu oraz dodawanie zdjęć zawierających produkty i usługi inne niż te będące przedmiotem Ogłoszenia. Powyższe działania skutkować będą podjęciem przez Grupę OLX stosownych działań, nie wykluczając usunięcia Ogłoszenia, a także zawieszeniem świadczenia usług w ramach Serwisu OTOMOTO i blokadą Konta Dealera. W przypadku usunięcia Ogłoszenia Dealerowi nie przysługuje zwrot pieniędzy odpowiadający proporcjonalnej wartości danego ogłoszenia do wartości Abonamentu. Grupa OLX nie wlicza jednak takiego Ogłoszenia do liczby Ogłoszeń w ramach Abonamentu.

4\. Grupa OLX nie odpowiada ponadto za:

1.  1.  brak zainteresowania przedmiotem Ogłoszenia,
    2.  realizację obowiązków wynikających z rękojmi i gwarancji dotyczących przedmiotu Ogłoszenia,
    3.  składane przez Użytkownika oświadczenia drugiej stronie transakcji,
    4.  działanie systemów teleinformatycznych lub urządzeń niezależnych od Grupy OLX,
    5.  działanie siły wyższej.

5\. Wszelkie materiały, w tym elementy grafiki, układ i kompozycja tych elementów (tzw. layout), znaki towarowe oraz inne informacje, dostępne na stronach internetowych Serwisu OTOMOTO stanowią przedmiot praw wyłącznych Grupy OLX lub Dealerów. Wskazane elementy stanowią przedmiot autorskich praw majątkowych, praw własności przemysłowej, w tym praw z rejestracji znaków towarowych oraz praw do baz danych i jako takie korzystają z ustawowej ochrony prawnej.

6\. Logo:

1.  1.  Logo powinno stanowić oznaczenie firmy, na którą zarejestrowane jest konto.
    2.  Dealer, przez dodanie logo, oświadcza, iż posiada prawa autorskie do jego wykorzystywania.
    3.  Niedozwolone jest: wykorzystywanie logo i wizerunku innej firmy; zamieszczanie w logo treści powszechnie uznanych za obraźliwe; dodawanie w logo ramek, danych kontaktowych (adresu e-mail, numeru telefonu) czy adresu www, jak również umieszczanie w logo zdjęć miejsca działalności gospodarczej Dealera (placu z samochodami), pojazdów, osób, rzeczy oraz krajobrazu.
    4.  Logo nie może być używane jako przejaw nieuczciwej konkurencji.

7\. Naruszenie któregokolwiek z powyższych punktów, może skutkować usunięciem logo lub stanowić podstawę do rozwiązania umowy.

8\. W razie uzyskania wiarygodnej wiadomości (na podstawie zgłoszenia nadużycia lub w inny sposób) o tym, że treść przesyłana czy publikowana przez Użytkownika z wykorzystaniem funkcjonalności Serwisu OTOMOTO ma bezprawny charakter lub narusza postanowienia Regulaminu, Grupa OLX może:

1.  1.  podjąć właściwe czynności wyjaśniające, dążąc do ustalenia okoliczności sprawy, działając proporcjonalnie i rozsądnie, w tym przykładowo poprzez kontakt z podmiotem zgłaszającym nadużycie, Użytkownikiem, właściwym organem lub zewnętrznym doradcą;
    2.  poinformować, w razie dokonania blokady danej treści, najpóźniej z chwilą, gdy blokada staje się skuteczna, Użytkownika w formie wiadomości email, ze wskazaniem zablokowanej treści, powodów decyzji o blokadzie, wskazaniem podstaw decyzji z powołaniem treści Regulaminu.

9\. Użytkownik ma możliwość zakwestionowania decyzji w przedmiocie blokady treści, poprzez złożenie sprzeciwu od przekazania przez Grupę OLX informacji o blokadzie danej treści. Postanowienia regulujące postępowanie reklamacyjne stosuje się odpowiednio.

10\. W przypadku uznania sprzeciwu za zasadny lub w razie niebudzącego wątpliwości ustania okoliczności uzasadniających bezprawność lub sprzeczność z Regulaminem danej treści:

1.  1.  zablokowana treść zostaje przywrócona,
    2.  jeżeli Ogłoszenie było objęte jedną z dodatkowych usług odpłatnych, Grupa OLX zwróci pobrane wcześniej punkty za wystawienie na konto Użytkownika, w postaci punktów służących do ponownego skorzystania z usług świadczonych w ramach Serwisu OTOMOTO.

11\. W przypadku uznania sprzeciwu za bezzasadny lub niewniesienia sprzeciwu w terminie 7 dni od pozyskania informacji określonej w punkcie 8.2:

1.  1.  zablokowana treść zostaje bezpowrotnie usunięta z Serwisu OTOMOTO;
    2.  jeżeli dana treść była objęta jedną z dodatkowych usług płatnych, Grupa OLX pomniejszy Abonament, o którym mowa w punkcie 8 w związku z danym Ogłoszeniem.

12\. W razie poważnego powtarzającego się naruszenia prawa z wykorzystaniem Serwisu OTOMOTO, a także poważnego lub powtarzającego się naruszenia postanowień Regulaminu, w szczególności w razie powtarzających się prób publikowania lub rozpowszechniania nielegalnych treści przez danego Dealera lub różnych Dealerów działających wspólnie i w porozumieniu, w tym z wykorzystaniem różnych Kont, Grupa OLX może, z zachowaniem zasad proporcjonalności i poszanowania wolności obrotu, zawiesić Konto lub Konta albo tymczasowo lub permanentnie je zablokować, co będzie równoznaczne z tymczasowym zawieszeniem świadczenia usług na rzecz Dealera, z uwzględnieniem poniższych zasad:

1.  1.  zawieszenie Konta oznacza czasowe wstrzymania jego funkcjonalności. Dealer, którego Konto zostało zawieszone, traci możliwość aktywnego korzystania z Serwisu OTOMOTO, co oznacza, że nie może wysyłać wiadomości z wykorzystaniem jego funkcjonalności ani publikować Ogłoszeń. Dealer może jednak przeglądać Serwis OTOMOTO, historię wiadomości i opublikowanych przez siebie Ogłoszeń, przy czym, aby dokonać wypłaty przypisanych mu środków powinien skontaktować się z się z Grupą OLX na adres email: pomoc@otomoto.pl;
    2.  zablokowanie Konta oznacza utratę przez Dealera możliwości zalogowania się do Konta;
    3.  Dealer zostanie poinformowany w razie dokonania blokady danej treści, najpóźniej z chwilą gdy blokada staje się skuteczna, w formie wiadomości email, ze wskazaniem zablokowanej treści, powodów decyzji o blokadzie ze wskazaniem podstaw decyzji z powołaniem treści Regulaminu.

13\. Dla uniknięcia wątpliwości, wniesienie lub niewniesienie skutecznego sprzeciwu w sytuacjach określonych punktem 7.8 lub 7.12 Regulaminu pozostaje bez wpływu na prawo Użytkownika do wniesienia reklamacji zgodnie z punktem 10 Regulaminu.

**8\. Opłaty**

1\. Usługi świadczone w ramach Serwisu OTOMOTO na rzecz Dealerów są objęte Abonamentem zgodnie z Cennikiem (Pakiety) stanowiącym Załącznik nr 1 do niniejszego Regulaminu oraz na podstawie Załącznika nr 2 (Promowanie Ogłoszeń).

2\. Wysokość Abonamentu ustalana jest według wybranego przez Dealera Pakietu, z uwzględnieniem Opłaty Progowej (jeżeli znajduje zastosowanie) oraz usług Promowania Ogłoszeń, z których skorzystał Dealer w danym okresie rozliczeniowym. Okres rozliczeniowy dla Pakietów z uwzględnieniem Opłaty Progowej (jeżeli znajduje zastosowanie) i Promowania Ogłoszeń wynosi 30 dni kalendarzowych.

3\. Abonament jest płatny za kolejne okresy rozliczeniowe na podstawie wystawionej faktury VAT w terminie 14 dni od dnia jej wystawienia. Brak terminowej płatności skutkuje blokadą Konta Dealera do momentu zaksięgowania wpłaty.

4\. Faktury VAT wystawiane są z użyciem danych Dealera zamieszczonych na Koncie Dealera. Zmiana danych do faktury VAT jest możliwa wyłącznie za pośrednictwem Działu Obsługi Użytkownika Serwisu OTOMOTO.

5\. Dealer może dokonywać przedpłat tytułem korzystania z usług Serwisu OTOMOTO, na zasadach określonych w Załączniku nr 5.

6\. Faktury VAT za usługi świadczone w ramach Serwisu OTOMOTO wystawiane są domyślnie w formie elektronicznej, można je pobrać bezpośrednio po zalogowaniu do Konta Dealera.

7\. Akceptacja Regulaminu stanowi jednocześnie akceptację na udostępnianie faktur VAT w formie elektronicznej, w rozumieniu przepisów o podatku od towarów i usług, na zasadach opisanych w Regulaminie.

8\. Grupa OLX na warunkach wskazanych w Regulaminie udostępnia Dealerowi faktury VAT w formie elektronicznej, gwarantując autentyczność pochodzenie, integralność treści i czytelność faktur VAT, w szczególności poprzez zapisanie ich w formacie pliku PDF (Portable Document Format) oraz udostępnienie Dealerowi z pozycji Konta Dealera umożliwiając ich pobranie przez Dealera.

9\. Użytkownik otrzymujący faktury VAT udostępnione w formie elektronicznej zobowiązany jest do ich przechowywania zgodnie z odrębnymi przepisami.

10\. Faktury w formie elektronicznej będą dostępne w panelu administracyjnym Konta Dealera przez okres 5 lat.

11\. W przypadku wcześniejszego zakończenia emisji Ogłoszenia z powodu usunięcia Ogłoszenia przez Dealera lub w przypadku gdy doszło do zbycia Przedmiotu Ogłoszenia albo Dealer dokonał zmiany Przedmiotu Ogłoszenia w sposób wskazujący, że dotyczy ono innego przedmiotu niż Przedmiot Ogłoszenia, którego dotyczyło pierwotnie, opłata pobrana za publikację danego Ogłoszenia oraz związanych z nim Usług Promowania Ogłoszeń za niewykorzystany okres nie będzie zwracana.

12\. W przypadku:

1.  1.  udzielonych po dokonaniu sprzedaży opustów i obniżek cen, oraz
    2.  zwracanej nabywcy całości lub części zapłaty otrzymanej przed dokonaniem sprzedaży, jeżeli do niej nie doszło,
    3.  stwierdzenia pomyłki w kwocie podatku na fakturze,

Grupa OLX na warunkach określonych w niniejszym Regulaminie wystawia na rzecz Dealera fakturę korygującą VAT zmniejszającą.

13\. Wystawienie faktury korygującej, określonej w pkt 8.12, poprzedzone jest przesłaniem przez Grupę OLX informacji o obniżeniu wynagrodzenia lub kwoty VAT. W przypadku gdy taka obniżka jest skutkiem pozytywnie rozpatrzonej reklamacji, informacja ta znajdować będzie się w odpowiedzi Grupy OLX w sprawie reklamacji.

14\. Informacja o obniżeniu wynagrodzenia lub kwoty VAT, o której mowa w punkcie 8.12, jest wysyłana pocztą elektroniczną na adres email przypisany do Konta, chyba że Dealer zażąda w treści reklamacji przesłania odpowiedzi Grupy OLX w sprawie reklamacji, pocztą na adres korespondencyjny wskazany w treści reklamacji. W takiej sytuacji informacja ta oprócz wysłania jej pocztą elektroniczną wysyłana jest też w formie papierowej.

15\. Przesłanie informacji o obniżeniu wynagrodzenia lub kwoty VAT, o której mowa w punkcie 8.13, nie wymaga akceptacji i oznacza spełnienie warunków tego obniżenia.

**9\. Prywatność i poufność**

1\. Grupa OLX zbiera i przetwarza dane osobowe zgodnie z obowiązującymi przepisami prawa oraz zgodnie z Polityką Ochrony Prywatności, której treść znajduje się w naszym Serwisie pod niniejszym linkiem:  
https://pomoc.otomoto.pl/hc/pl/articles/360004225754-Polityka-prywatnosci

2\. Użytkownikom ujawniane są dane osobowe innych Użytkowników jedynie w przypadkach przewidzianych w Regulaminie oraz w innych uzasadnionych przypadkach, zgodnie z obowiązującymi przepisami prawa.

3\. Użytkownicy powinni we własnym zakresie archiwizować informacje o treści Ogłoszeń, a także o zawartych w ramach Serwisu OTOMOTO umowach.

**10\. Postępowanie reklamacyjne**

1\. Użytkownik ma prawo zgłaszać reklamacje w przypadku niewykonania bądź nienależytego wykonania przez Grupę OLX usług świadczonych w ramach Serwisu OTOMOTO, a także w związku z korzystaniem z zasobów Serwisu OTOMOTO, w terminie 7 dni od dnia zakończenia emisji Ogłoszenia bądź dnia, w którym jego emisja powinna się zakończyć.

2\. Reklamacje należy zgłaszać Grupie OLX za pośrednictwem poczty elektronicznej na adres e-mail: reklamacje@otomoto.pl lub listem poleconym na adres Grupy OLX z dopiskiem "Serwis OtoMoto.pl".

3\. Reklamacja powinna zawierać dane Użytkownika (imię, nazwisko, adres korespondencyjny, adres e-mail i numer telefonu), numer Ogłoszenia, którego dotyczy reklamacja (jeśli numer został nadany), bądź inne dane pozwalające na identyfikację Ogłoszenia, a także okoliczności uzasadniające reklamację.

4\. Reklamacje będą rozpatrywane niezwłocznie, jednak nie później niż w ciągu 30 dni roboczych licząc od dnia otrzymania kompletu informacji pozwalających na rozstrzygnięcie reklamacji.

5\. Jeżeli podane w reklamacji dane wymagają uzupełnienia, Grupa OLX zwróci się do Użytkownika o wskazanie dodatkowych informacji w zakreślonym terminie.

6\. Jeżeli rozpatrzenie reklamacji nie będzie możliwe w terminie, o którym mowa powyżej, Grupa OLX zawiadomi o tym Użytkownika wskazując przewidywany termin wyjaśnienia sprawy.

7\. O rozstrzygnięciu reklamacji Użytkownik zostanie powiadomiony za pośrednictwem poczty elektronicznej na adres e-mail wskazany w reklamacji lub adres korespondencyjny posiadany przez Grupę OLX.

8\. Reklamacje nie pozwalające zidentyfikować Ogłoszenia lub Użytkownika nie będą rozpatrywane.

**11\. Dezaktywacja Ogłoszeń**

Brak aktywacji Ogłoszenia w ciągu 6 miesięcy od zakończenia jego emisji skutkuje wyłączeniem możliwości przedłużenia jego kolejnej emisji.

**12\. Skarga i mediacja**

1\. Skarga przysługuje Dealerowi w następujących przypadkach:

1.  1.  rzekomego niewywiązywania się przez Grupę OLX z obowiązków wynikających z Regulaminu oraz Rozporządzenia Parlamentu Europejskiego i Rady (UE) 2019/1150 z dnia 20 czerwca 2019 r. w sprawie propagowania sprawiedliwości i przejrzystości dla użytkowników biznesowych korzystających z usług pośrednictwa internetowego;
    2.  trudności technologicznych, dotyczących funkcjonowania Serwisu OTOMOTO i wpływających na możliwość wykorzystania oferowanych w nim usług przez Dealera;
    3.  podejmowanych przez Grupę OLX środków w ramach Serwisu OTOMOTO, które wpływają na sytuację Dealera;
    4.  blokady wybranej treści lub Konta Dealera zgodnie z punktem 7 Regulaminu.

2\. Skargę można złożyć za pośrednictwem funkcjonalności “Wyślij zlecenie” dostępnego w zakładce “Kontakt” Serwisu OTOMOTO lub pisemnie na adres Grupy OLX. Do skargi zgłaszający powinien w miarę możliwości podać dane lub informacje umożliwiające Grupie OLX dokonanie weryfikacji skargi, w tym w szczególności ID Ogłoszenia, wyjaśnienie powodów, dla których uznaje daną treść za bezprawną lub sprzeczną z Regulaminem oraz wedle jego wyboru, danych kontaktowych.

3\. Do skargi stosuje się odpowiednio punkty 10.4-10.8. Regulaminu.

4\. Dealer ma możliwość wnioskowania o skorzystanie z mediacji celem rozwiązania sporów powstałych między Grupą OLX a danym Dealerem w związku ze świadczonymi przez Grupę OLX usługami, w tym sporów dotyczących kwestii mogących być przedmiotem skargi, o której mowa w punkcie. 12.1 Regulaminu.Grupa OLX jest gotowa podjąć próbę osiągnięcia porozumienia w zakresie takich sporów za pośrednictwem mediatorów współpracujących z Centrum Skutecznego Rozwiązywania Sporów (ang. The Centre for Effective Dispute Resolution). Lista mediatorów oraz regulamin mediacji dostępne są na stronach internetowych Centrum Skutecznego Rozwiązywania Sporów. Mediacja jest odpłatna, przy czym Grupa OLX ponosi rozsądną część całkowitych kosztów mediacji zgodnie z przepisami rozporządzenia, o którym mowa w punkcie 15.1.1. Regulaminu.

5\. Dealer zachowuje pełną swobodę zaproponowania innego mediatora (ów), z pomocą którego jest gotów podjąć mediacje.

6\. Możliwość skorzystania z mediacji jest dobrowolna. Grupa OLX zastrzega sobie prawo odmowy wszczęcia mediacji lub zaproponowanego przez Dealera mediatora (ów).

**13\. Oceny**

1\. W ramach Serwisu OTOMOTO udostępniany jest system ocen, który umożliwia Użytkownikowi (w tym również użytkownikowi zarejestrowanemu jako Klient Indywidualny zgodnie z Regulaminem dla Klientów Indywidualnych obowiązującym w Serwisie OTOMOTO) pozostawienie subiektywnej oceny drugiego Użytkownika - Ogłoszeniodawcy zarejestrowanego jako Klient Biznesowy w zakresie nawiązywanego z nim doświadczenia transakcyjnego. Poprzez doświadczenie transakcyjne rozumiane jest w szczególności: dostarczenie przez wystawiającego Ogłoszenie jasnego i rzetelnego opisu Przedmiotu Ogłoszenia, forma i sposób komunikacji pomiędzy użytkownikami, responsywność, zaangażowanie, wykonanie umowy, punktualność. Podstawą do wystawienia oceny jest kontakt podjęty pomiędzy użytkownikami za pośrednictwem Konta, nie zaś zawarcie transakcji.

2\. Ocena wystawiana jest w sposób, formie, terminie, kategoriach oraz miejscu przyjętym przez Serwis OTOMOTO. Ocena prezentowana będzie w ramach Ogłoszeń Użytkownika w skali od 1 do 5 (do jednego miejsca po przecinku) na podstawie średniej wszystkich ocen, wystawionych przez użytkowników. Ponadto, ocena uwzględni procent użytkowników, którzy poleciliby danego Użytkownika – Ogłoszeniodawcę

3\. W przypadku wystawienia więcej niż jednej oceny danemu Użytkownikowi, każda wystawiona ocena będzie wliczana do średniej ocen wyliczanej dla danego Użytkownika.

4\. Grupa OLX uprawniona jest do nieuwzględnienia danej oceny w średniej ocen Użytkownika lub usunięcia opinii w całości lub części, gdy ocena lub opinia

1.  1.  odnosi się do Użytkownika innego niż oceniany,
    2.  jest wystawiona przez Użytkownika dla samego siebie,
    3.  wystawiona jest przez pracowników, krewnych i powinowatych Użytkownika,
    4.  wystawiona jest wskutek nawiązania z Użytkownikiem kontaktu jedynie w celu wystawienia oceny (np. aby sztucznie zawyżyć lub zaniżyć wiarygodność Użytkownika),
    5.  jej wystawienie związane jest z Kontem utworzonym na podstawie tymczasowego adresu e-mail,
    6.  została wystawiona w sposób wskazujący na zautomatyzowanie wystawienia lub za pomocą rozwiązań pozwalających na uniknięcie analizy ruchu sieciowego,
    7.  narusza w inny sposób Regulamin.

**14\. Czas trwania umowy i jej rozwiązanie**

1\. Świadczenie usług w ramach Serwisu OTOMOTO. ma charakter bezterminowy, jednakże każda ze Stron (Grupa OLX lub Dealer) może rozwiązać umowę w każdej chwili, z zachowaniem miesięcznego okresu wypowiedzenia, ze skutkiem na koniec okresu rozliczeniowego, o którym mowa w pkt 8.2. Regulaminu. W celu rozwiązania umowy Dealer powinien wysłać stosowne oświadczenie na adres e-mail: pomoc@otomoto.pl.

2\. Grupa OLX zastrzega sobie prawo do natychmiastowego rozwiązania umowy z Dealerem, który nie przestrzega postanowień Regulaminu.

3\. Jeżeli umowa została rozwiązana na podstawie decyzji Grupy OLX, o której mowa w pkt 13.2. powyżej, Dealer nie może dokonać ponownej rejestracji w Serwisie OTOMOTO bez uprzedniej, odrębnej i wyraźnej zgody Grupy OLX.

4\. Jeżeli Dealer zalega z jakąkolwiek płatnością na rzecz Grupy OLX z tytułu umowy, Grupa OLX zastrzega sobie prawo zablokowania Dealerowi możliwości dalszego wystawiania Ogłoszeń także na innych kontach jak również ma prawo do odmowy rejestracji kolejnych kont przez Dealera.

5\. Po usunięciu Konta albo rozwiązaniu umowy Konta, Dealer traci dostęp do informacji przekazanych lub wygenerowanych w toku korzystania z Serwisu OTOMOTO.

6\. W przypadku, gdy Dealer ma zgromadzone Środki OTOMOTO, rozwiązanie umowy Konta jest możliwe tylko po uprzedniej wypłacie tych środków lub skontaktowaniu się z Serwisem OTOMOTO: pomoc@otomoto.pl, o czym Dealer będzie informowany przy próbie usunięcia Konta wraz z rozwiązaniem umowy.

**15\. Zmiany Regulaminu**

1\. Regulamin, w tym Cennik, może zostać zmieniony przez Grupę OLX. O zmianach i o terminach ich obowiązywania, Grupa OLX poinformuje Dealerów na stronie internetowej Serwisu OTOMOTO oraz drogą elektroniczną. W celu powiadomienia Grupa OLX może również kontaktować się z Dealerem przez chat dostępny na stronie [otomoto.pl](https://pomoc.otomoto.pl/hc/pl/articles/www.otomoto.pl).

2\. Zmiany Regulaminu i Cennika wchodzą w życie nie wcześniej niż w ciągu 15 dni licząc od daty ich udostępnienia na stronie internetowej Serwisu OTOMOTO oraz poinformowania drogą elektroniczną Dealerów. Usługi aktywowane przez Dealerów przed wejściem w życie zmian Regulaminu będą świadczone na dotychczasowych warunkach.

3\. Grupa OLX może wprowadzić zmianę Regulaminu bez zachowania 15-dniowego terminu, o którym mowa powyżej, w tym ze skutkiem natychmiastowym, w przypadku, gdy:

1.  1.  podlega obowiązkowi prawnemu lub regulacyjnemu, na podstawie którego zobowiązana jest do zmiany Regulaminu w sposób, który uniemożliwia jej dotrzymanie wyżej wymienionego 15-dniowego okresu powiadomienia,
    2.  musi w drodze wyjątku zmienić Regulamin, aby przeciwdziałać nieprzewidzianemu i bezpośredniemu zagrożeniu związanemu z ochroną usług pośrednictwa internetowego, Dealerów przed oszustwami, złośliwym oprogramowaniem, spamem, naruszeniem danych lub innymi zagrożeniami dla cyberbezpieczeństwa.

4\. Dealer przy pierwszym logowaniu w Serwisie OTOMOTO, licząc od chwili wejścia w życie zmiany Regulaminu, zostanie powiadomiony o takich zmianach i o możliwości ich akceptacji. Za akceptację zmian uważa się także automatyczne zlecenie przez Dealera wykonania usługi w Serwisie OTOMOTO choćby odbyło się bez logowania Dealera.

5\. W przypadku braku akceptacji zmian Regulaminu Dealer powinien wysłać stosowne oświadczenie na adres e-mail: pomoc@otomoto.pl, które będzie skutkować rozwiązaniem umowy z Grupą OLX po upływie miesięcznego okresu wypowiedzenia ze skutkiem na koniec okresu rozliczeniowego, o którym mowa w pkt 8.2. Regulaminu.

6\. Umowa usługi Konta może zostać rozwiązana przez Dealera z zachowaniem reguł wskazanych w punkcie 14.1. w przypadku braku akceptacji zmian do Regulaminu. W takim przypadku, w celu rozwiązania umowy w zakresie usługi Konta, Dealer powinien niezwłocznie, nie później niż w terminie 15 dni od ogłoszenia zmian powiadomić o tym Grupę OLX. Rozwiązanie przez Dealera w powyższym trybie umowy w zakresie usługi Konta odnosi skutek po upływie 15 dni od powiadomienia Dealera o zmianach Regulaminu, chyba że Dealer zrezygnuje z takiego powiadomienia albo złoży w tym zakresie stosowne oświadczenie lub podejmie wyraźne działanie w Serwisie Otomoto potwierdzające akceptację takich warunków (np. publikacja nowego Ogłoszenia).

**16\. Postanowienia końcowe**

1\. W ramach usług dostępnych w Serwisie OTOMOTO, Dealer zleca Grupie OLX publikowanie Ogłoszeń (w tym ich modyfikowanie) w innych serwisach internetowych należących do Grupy OLX lub podmiotów powiązanych, a także w innych mediach, takich jak prasa, telewizja, sieć Internet oraz bannery lub billboardy. Jednocześnie Grupa OLX może umieścić na zdjęciach przedstawiających Przedmiot Ogłoszenia znak wodny, zawierający wskazanie nazwy Serwisu OTOMOTO, celem zabezpieczenia przedmiotowego zdjęcia przed nieuprawnionym wykorzystywaniem go przez podmioty trzecie.

2\. Dealer ma również możliwość zamieszczenia Ogłoszenie za pośrednictwem zewnętrznego oprogramowania, zgodnego z wymaganiami Serwisu OTOMOTO, które oferowane jest przez niezależnych dostawców. Szczegółowe wymagania dotyczące dostępu Dealerów do takiego oprogramowania znajdują się w ofercie usług świadczonych przez tych dostawców.

3\. Prawem właściwym dla umowy zawartej pomiędzy Dealerem a Grupą OLX, której przedmiotem są usługi świadczone w ramach Serwisu OTOMOTO na warunkach określonych w Regulaminie, jest prawo polskie.

4\. Wszelkie spory związane z usługami świadczonymi w ramach Serwisu OTOMOTO będą rozstrzygane przez właściwe polskie sądy powszechne.

5\. Jeżeli którekolwiek postanowienie Regulaminu zostanie uznane prawomocnym orzeczeniem sądu za nieważne, pozostałe postanowienia pozostają w mocy.

**Załączniki**

Załącznik nr 1 Cennik dla Dealerów

Załącznik nr 2 Usługi Promowania Ogłoszeń

Załącznik nr 3 Usługa Pakietów Automatycznych Podbić

Załącznik nr 4 Środki na OTOMOTO

**Załącznik nr 1 Cennik dla Dealerów**

Cena ostateczna za wystawienie ogłoszenia uzależniona jest od:

*   Przedziału wystawień,
*   wybranego Pakietu,
*   Opłaty Progowej (w kategoriach Osobowe, Dostawcze, Rolnicze, Ciężarowe, Budowlane i Przyczepy).

Cennik wystawień w kategoriach: Osobowe, Dostawcze (podane kwoty są cenami Netto)

|     |     |     |     |     |
| --- | --- | --- | --- | --- |
| Przedział wystawień | Biznes Start | Biznes Standard | Biznes Pro | Biznes Pro Plus |
|     | opłata podstawowa | opłata podstawowa | opłata podstawowa | opłata podstawowa |
| Czas emisji | 15 dni | 30 dni | 30 dni | 30 dni |
| 0   | 0 PLN | 0 PLN | 0 PLN | 0 PLN |
| 1-5 | 192 PLN | 362 PLN | 483 PLN | 676 PLN |
| 6-10 | 398 PLN | 749 PLN | 943 PLN | 1 330 PLN |
| 11-20 | 737 PLN | 1 366 PLN | 1 693 PLN | 2 370 PLN |
| 21-30 | 1 064 PLN | 1 995 PLN | 2 419 PLN | 3 387 PLN |
| 31-40 | 1 402 PLN | 2 612 PLN | 3 084 PLN | 4 355 PLN |
| 41-50 |     | 3 266 PLN | 3 701 PLN | 5 202 PLN |
| 51-70 |     | 4 234 PLN | 4 960 PLN | 6 956 PLN |
| 71-90 |     | 5 202 PLN | 6 291 PLN | 8 832 PLN |
| 91-110 |     |     | 7 380 PLN | 10 356 PLN |
| 111-130 |     |     | 8 469 PLN | 11 978 PLN |
| 131-150 |     |     | 9 449 PLN | 13 309 PLN |
|     | 33 PLN<br><br>za każde kolejne ogłoszenie powyżej 40 | 52 PLN<br><br>za każde kolejne ogłoszenie powyżej 90 | 58 PLN<br><br>za każde kolejne ogłoszenie powyżej 150 | 80 PLN<br><br>za każde kolejne ogłoszenie powyżej 150 |

Opłata Progowa

|     |     |
| --- | --- |
| Cena Przedmiotu Ogłoszenia<br><br>wg wartości brutto | Kwota netto doliczana do pakietu |
| do 9 999 złotych brutto | \-9,99 (kwota odjęta od netto wartości faktury, przy czym kwota faktury nie może być niższa niż 1 zł po uwzględnieniu ujemnych Opłat Progowych, a odjęcie nie może powodować konieczności zapłaty przez Grupę OLX) |
| 10 000 - 49 999 złotych brutto | 0 PLN |
| 50 000 - 99 999 złotych brutto | 9,99 PLN |
| 100 000 - 149 999 złotych brutto | 17,99 PLN |
| 150 000 - 199 999 złotych brutto | 21,99 PLN |
| 200 000 i więcej złotych brutto | 25,99 PLN |

Cennik wystawień w kategoriach: Rolnicze, Ciężarowe, Budowlane i Przyczepy (podane kwoty są cenami Netto)

|     |     |     |     |     |
| --- | --- | --- | --- | --- |
| Przedział wystawień | Biznes Start | Biznes Standard | Biznes Pro | Biznes Pro Plus |
|     | opłata podstawowa | opłata podstawowa | opłata podstawowa | opłata podstawowa |
| Czas emisji | 15 dni | 30 dni | 30 dni | 30 dni |
| 0   | 0 PLN | 0 PLN | 0 PLN | 0 PLN |
| 1-5 | 199 PLN | 344 PLN | 447 PLN | 631 PLN |
| 6-10 | 413 PLN | 689 PLN | 850 PLN | 1 195 PLN |
| 11-20 | 746 PLN | 1 241 PLN | 1 471 PLN | 2 069 PLN |
| 21-30 | 1 080 PLN | 1 735 PLN | 2 115 PLN | 2 989 PLN |
| 31-40 | 1 413 PLN | 2 299 PLN | 2 701 PLN | 3 794 PLN |
| 41-50 |     | 2 701 PLN | 3 276 PLN | 4 599 PLN |
| 51-70 |     | 3 334 PLN | 4 081 PLN | 5 749 PLN |
| 71-90 |     | 3 966 PLN | 4 714 PLN | 6 669 PLN |
| 91-110 |     |     | 5 335 PLN | 7 474 PLN |
| 111-130 |     |     | 6 036 PLN | 8 509 PLN |
| 131-150 |     |     | 6 726 PLN | 9 429 PLN |
|     | 18 PLN<br><br>za każde kolejne ogłoszenie powyżej 40 | 32 PLN<br><br>za każde kolejne ogłoszenie powyżej 90 | 40 PLN<br><br>za każde kolejne ogłoszenie powyżej 150 | 55 PLN<br><br>za każde kolejne ogłoszenie powyżej 150 |

Opłata Progowa

|     |     |
| --- | --- |
| Cena Przedmiotu Ogłoszenia<br><br>wg wartości netto | Kwota netto doliczana do pakietu |
| do 9 999 złotych netto | \-9,99 PLN (kwota odjęta od wartości faktury netto, przy czym kwota faktury nie może być niższa niż 1 zł po uwzględnieniu ujemnych Opłat Progowych, a odjęcie nie może powodować konieczności zapłaty przez Grupę OLX) |
| 10 000 - 99 999 złotych netto | 0 PLN |
| 100 000 - 199 999 złotych netto | 9,99 PLN |
| 200 000 - 299 999 złotych netto | 14,99 PLN |
| 300 000 - 399 999 złotych netto | 19,99 PLN |
| 400 000 i więcej złotych netto | 24,99 PLN |

Cennik wystawień w kategorii: Motocykle (podane kwoty są cenami Netto)

|     |     |     |     |
| --- | --- | --- | --- |
| Przedział wystawień | Biznes Start | Biznes Standard | Biznes Pro |
| 0   | 0 PLN | 0 PLN | 0 PLN |
| 1-5 | 79 PLN | 129 PLN | 199 PLN |
| 6-10 | 159 PLN | 249 PLN | 379 PLN |
| 11-20 | 280 PLN | 440 PLN | 640 PLN |
| 21-30 | 400 PLN | 610 PLN | 920 PLN |
| 31-40 | 520 PLN | 820 PLN | 1150 PLN |
| 41-50 | 600 PLN | 960 PLN | 1400 PLN |
| 51-70 | 720 PLN | 1160 PLN | 1720 PLN |
| 71-90 | 880 PLN | 1360 PLN | 1950 PLN |
| 91-110 | 1000 PLN | 1570 PLN | 2200 PLN |
| 111-130 | 1120 PLN | 1770 PLN | 2470 PLN |
| 131-150 | 1200 PLN | 1910 PLN | 2750 PLN |
| \> 150 (za ogłoszenie) | 8 PLN | 11 PLN | 17 PLN |

1\. Opłata Progowa zostanie naliczona za wystawienie Ogłoszenia, w zależności od wartości wpisanej w polu Cena.

2\. W przypadku, gdy cena Przedmiotu Ogłoszenia będzie wyrażona w walucie euro, cena ta na potrzeby ustalenia spełnienia kryteriów naliczenia Opłaty Progowej, o których mowa w pkt. 1 powyżej, będzie przeliczana na walutę złoty według średniego kursu złotego wobec euro obowiązującego w dniu publikacji Ogłoszenia (zgodnie z Tabelą A kursów średnich walut obcych opublikowaną przez Narodowy Bank Polski).

3\. Wysokość Opłaty Progowej nie zależy od wybranego Pakietu.

4\. Opłata Progowa jest naliczana w przypadku spełnienia kryteriów, o jakich mowa w pkt. 1 powyżej w momencie aktywacji Ogłoszenia, z zastrzeżeniem pkt 5 i 6 poniżej.

5\. W przypadku zmiany ceny Przedmiotu Ogłoszenia w ciągu pierwszych 24 godzin od momentu  
aktywacji Ogłoszenia skutkującej:

a) zwiększeniem ceny Przedmiotu Ogłoszenia w taki sposób, że zostaje spełnione kryterium cenowe  
wskazane w pkt. 1 powyżej, Opłata Progowa zostanie naliczona wyłącznie w przypadku, gdy to kryterium  
cenowe będzie spełnione po upływie 24. godziny od momentu aktywacji Ogłoszenia.  
b) zmniejszeniem ceny Przedmiotu Ogłoszenia w taki sposób, że nie jest spełnione kryterium cenowe  
wskazane w pkt. 1 powyżej, Opłata Progowa zostanie anulowana wyłącznie w przypadku, gdy to  
kryterium cenowe nie będzie spełnione po upływie 24. godziny od momentu aktywacji Ogłoszenia.

Anulowanie Opłaty Progowej zgodnie z lit. b) powyżej nie wyklucza naliczenia Opłaty Progowej w  
przypadku wskazanym w pkt 6 lit. a) poniżej.

6\. W przypadku zmiany ceny Przedmiotu Ogłoszenia po upływie 24 godzin od momentu aktywacji  
Ogłoszenia skutkującej:

a) zwiększeniem ceny Przedmiotu Ogłoszenia w taki sposób, że zostaje spełnione wyższe kryterium cenowe wskazane w odpowiedniej tabeli "Opłata Progowa" powyżej, Opłata Progowa zostanie naliczona w dacie spełnienia wyższego kryterium cenowego, przy czym przy kilkukrotnej zmianie ceny Przedmiotu Ogłoszenia, Opłata Progowa będzie naliczona tylko jeden raz dla jednego Ogłoszenia, na podstawie najwyższej ceny Przedmiotu Ogłoszenia.

b) zmniejszeniem ceny Przedmiotu Ogłoszenia poniżej kryterium cenowego wskazanego w odpowiedniej tabeli "Opłata Progowa" powyżej, naliczona Opłata Progowa nie podlega anulowaniu.

7\. Opłata Progowa płatna jest na podstawie faktury VAT wystawianej za dany okres rozliczeniowy,  
zgodnie z zasadami określonymi w pkt 8 Regulaminu.

Cennik wystawień w kategorii: Części (podane kwoty są cenami Netto)

|     |     |     |     |
| --- | --- | --- | --- |
| Przedział wystawień | Biznes Start | Biznes Standard | Biznes Pro |
| 0   | 0 PLN | 0 PLN | 0 PLN |
| 1-50 | 122,99 PLN | 159,99 PLN | 191,99 PLN |
| 51-100 | 184,99 PLN | 221,99  PLN | 254,99 PLN |
| 101-250 | 308,99 PLN | 390,99 PLN | 466,99 PLN |
| 251-500 | 489,99 PLN | 618,99 PLN | 737,99 PLN |
| 501-1000 | 712,99 PLN | 915,99 PLN | 1 089,99 PLN |
| 1001-1500 | 940,99 PLN | 1 163,99 PLN | 1 382,99  PLN |
| 1501-2000 | 1 059,99 PLN | 1 313,99  PLN | 1 557,99  PLN |
| 2001-2500 | 1 176,99 PLN | 1 450,99 PLN | 1 716,99 PLN |
| 2501-3000 | 1 307,99 PLN | 1 611,99  PLN | 1 903,99 PLN |
| 3001-4000 | 1 605,99 PLN | 1 989,99 PLN | 2 344,99 PLN |
| 4001-5000 | 1 989,99 PLN | 2 454,99 PLN | 2 887,99 PLN |
| 5001-6000 | 2 262,99 PLN | 2 826,99 PLN | 3 317,99 PLN |
| 6001-7500 | 2 746,99 PLN | 3 428,99 PLN | 4 016,99 PLN |
| 7501-9000 | 3 254,99 PLN | 3 961,99 PLN | 4 631,99 PLN |
| 9001-10500 | 3 725,99 PLN | 4 581,99 PLN | 5 345,99 PLN |
| 10501-12000 | 4 221,99 PLN | 5 133,99 PLN | 5 976,99 PLN |
| 12001-14000 | 4 916,99 PLN | 5 988,99  PLN | 6 958,99 PLN |
| 14001-16000 | 5 573,99 PLN | 6 683,99  PLN | 7 749,99 PLN |
| 16001-18000 | 6 106,99 PLN | 7 551,99  PLN | 8 738,99 PLN |
| 18001-20000 | 6 763,99 PLN | 8 419,99 PLN | 9 722,99 PLN |
| 20001 - 50000 | 7 743,99 PLN | 9 423,99 PLN | 10 859,99 PLN |
| \>50001 (za ogłoszenie) | 0,11 PLN | 0,13 PLN | 0,15  PLN |

Specyfikacja pakietów dla kategorii: Osobowe.

|     |     |     |     |     |
| --- | --- | --- | --- | --- |
| Nazwa | Biznes Start | Biznes Standard | Biznes Pro | Biznes Pro Plus |
| Czas emisji | 15 dni | 30 dni | 30 dni | 30 dni |
| 3 numery telefonu ogłoszeniu | Dostępny | Dostępny | Dostępny | Dostępny |
| Automatyczne podbicia ogłoszeń | Brak | 2x  | 4x  | 4x  |
| Eksport / import ogłoszeń przez API | Dostępny | Dostępny | Dostępny | Dostępny |
| Publikacja ogłoszeń w OLX.pl | 13 zł netto | Dostępny | Dostępny | Dostępny |
| Publikacja ogłoszeń w OLX.ua | Dostępny | Dostępny | Dostępny | Dostępny |
| Oznaczenie pakietu | Brak | Dostępny | Dostępny | Dostępny |
| Logo dealera na stronie ogłoszenia | Brak | Dostępny | Dostępny | Dostępny |
| Link do oferty dealera w wynikach wyszukiwania | Brak | Dostępny | Dostępny | Dostępny |
| Logo dealera na liście wyników wyszukiwania | Brak | Brak | Dostępny | Dostępny |
| Link do zewnętrznej strony dealera | Brak | Brak | Dostępny | Dostępny |
| Pozostałe oferty dealera na stronie ogłoszenia | Brak | Brak | Dostępny | Dostępny |
| Mapa dojazdu na stronie ogłoszenia | Dostępny | Dostępny | Dostępny | Dostępny |
| Promowania w OLX | Dostępny | Dostępny | Dostępny | Dostępny |
| Dostęp do platformy dealerskiej 321Sprzedane.pl | Dostępny | Dostępny | Dostępny | Dostępny |
| Manager połączeń - spis połączeń | Dostępny | Dostępny | Dostępny | Dostępny |
| Manager połączeń - raport połączeń | Dostępny | Dostępny | Dostępny | Dostępny |
| Manager połączeń - usługa bazowa | Dostępny | Dostępny | Dostępny | Dostępny |
| Szacunek Ceny 2.0  w formularzu dodawania ogłoszenia | Dostępny | Dostępny | Dostępny | Dostępny |
| Ranking ogłoszeń (wyszukiwanie domyślne) | Brak | Dostępny | Dostępny | Dostępny |
| Ranking ogłoszeń (dla sortowania wg cen) | Brak | Dostępny | Dostępny | Dostępny |
| Szacunek Cen 2.0 w Moje Otomoto | Brak | Brak | Dostępny | Dostępny |
| Trendy | Brak | Brak | Dostępny | Dostępny |
| Harmonogram promowań | Brak | Dostępny | Dostępny | Dostępny |
| Rekomendacja promowań - mailing | Dostępny | Dostępny | Dostępny | Dostępny |
| Rekomendacja promowań - panel | Brak | Dostępny | Dostępny | Dostępny |
| Rekomendacja zdjęć | Dostępny | Dostępny | Dostępny | Dostępny |
| Rabat 30% na reklamę w OTOMOTO | Brak | Brak | Dostępny | Brak |
| Rabat 40% na reklamę w OTOMOTO i OLX.pl | Brak | Brak | Brak | Dostępny |
| Dedykowany dział obsługi klienta | Brak | Brak | Dostępny | Dostępny |
| Możliwość płatnego udziału w Moto Targach Online | Dostępny | Dostępny | Dostępny | Dostępny |
| Manager Wiadomości | Dostępny | Dostępny | Dostępny | Dostępny |
| Poznaj Kupującego | Brak | Brak | Brak | Dostępny |
| Widok ogłoszenia PREMIUM | Brak | Brak | Brak | Dostępny |
| Ikony dodatkowych usługi Dealera w widoku Ogłoszenia | Brak | Brak | Brak | Dostępny |
| Galeria zdjęć na listingu ogłoszeń\* | Brak | Brak | Brak | Dostępny |
| Wyróżnione zdjęcie Ogłoszenia na listingu\* | Brak | Brak | Brak | Dostępny |
| Dostęp do czytnika kodu Aztec<br><br>_Planowana dostępność w przyszłości_ | Dostępny | Dostępny | Dostępny | Dostępny |
| Dostęp do Strony o Sprzedającym PRO<br><br>_Planowana dostępność w przyszłości_ | Dostępny | Dostępny | Dostępny | Dostępny |
| Dostęp do Wyróżniony Dealer | Dostępny | Dostępny | Dostępny | Dostępny |
| Dostęp do narzędzia Asystent Zakupu<br><br>_Planowana dostępność w przyszłości_ | Brak | Brak | Brak | Dostępny |
| Dostęp do Centrum Benefitów | Dostępny | Dostępny | Dostępny | Dostępny |

\* nie funkcjonuje na urządzeniach mobilnych

Specyfikacja pakietów: kategoria Dostawcze, Budowlane, Rolnicze, Ciężarowe i Przyczepy.

|     |     |     |     |     |
| --- | --- | --- | --- | --- |
| Nazwa | Biznes Start | Biznes Standard | Biznes Pro | Biznes Pro Plus |
| Czas emisji | 15 dni | 30 dni | 30 dni | 30 dni |
| Automatyczne podbicia ogłoszeń | Brak | 2x  | 4x  | 4x  |
| Publikacja ogłoszeń w OLX.pl | 13 zł netto | Dostępny | Dostępny | Dostępny |
| Publikacja ogłoszeń w OLX.ua | Dostępny | Dostępny | Dostępny | Dostępny |
| Manager połączeń - spis połączeń | Dostępny | Dostępny | Dostępny | Dostępny |
| Manager połączeń - raport połączeń | Dostępny | Dostępny | Dostępny | Dostępny |
| Manager połączeń - usługa bazowa | Dostępny | Dostępny | Dostępny | Dostępny |
| Link do podstrony Dealera na liście wyników | Brak | Dostępny | Dostępny | Dostępny |
| Logo na stronie ogłoszenia | Brak | Dostępny | Dostępny | Dostępny |
| Logo na liście wyników | Brak | Brak | Dostępny | Dostępny |
| Link do strony zewnętrznej | Brak | Brak | Dostępny | Dostępny |
| Oznaczenie lokalizacji na mapie | Dostępny | Dostępny | Dostępny | Dostępny |
| Inne oferty z konta wyświetlane na stronie ogłoszenia | Brak | Brak | Dostępny | Dostępny |
| Eksport / import ogłoszeń przez API | Dostępny | Dostępny | Dostępny | Dostępny |
| Dodatkowe oznaczenie konta | Brak | Dostępny | Dostępny | Dostępny |
| Ilość wyświetlanych numerów telefonu | 3x  | 3x  | 3x  | 3x  |
| Możliwość płatnego udziału w Moto Targach Online | Dostępny | Dostępny | Dostępny | Dostępny |
| Manager Wiadomości | Dostępny | Dostępny | Dostępny | Dostępny |
| Widok ogłoszenia PREMIUM | Brak | Brak | Brak | Dostępny |
| Ikony dodatkowych usługi Dealera w widoku Ogłoszenia | Brak | Brak | Brak | Dostępny |
| Galeria zdjęć na listingu ogłoszeń\* | Brak | Brak | Brak | Dostępny |
| Wyróżnione zdjęcie ogłoszenia na listingu\* | Brak | Brak | Brak | Dostępny |
| Rabat 40% na reklamę w OTOMOTO i OLX.pl | Brak | Brak | Brak | Dostępny |
| Możliwość publikacji oferty wynajmu\* | Dostępny | Dostępny | Dostępny | Dostępny |
| Dostęp do Strony o sprzedającym PRO<br><br>_Planowana dostępność w przyszłości_ | Dostępny | Dostępny | Dostępny | Dostępny |
| Dostęp do Centrum Benefitów | Dostępny | Dostępny | Dostępny | Dostępny |

\* nie funkcjonuje na urządzeniach mobilnych

Specyfikacja pakietów: kategoria Motocykle.

|     |     |     |     |
| --- | --- | --- | --- |
| Nazwa | Biznes Start | Biznes Standard | Biznes Pro |
| Czas emisji | 15 dni | 30 dni | 30 dni |
| Manager połączeń - spis połączeń | Dostępny | Dostępny | Dostępny |
| Manager połączeń - raport połączeń | Dostępny | Dostępny | Dostępny |
| Manager połączeń - usługa bazowa | Dostępny | Dostępny | Dostępny |
| Publikacja ogłoszeń w OLX | Brak | Dostępny | Dostępny |
| Publikacja ogłoszeń w OLX.ua | Dostępny | Dostępny | Dostępny |
| Ilość automatycznych podbić | Brak | 2x  | 4x  |
| Link do podstrony Dealera na liście wyników | Brak | Dostępny | Dostępny |
| Logo na stronie ogłoszenia | Brak | Dostępny | Dostępny |
| Logo na liście wyników | Brak | Brak | Dostępny |
| Link do strony zewnętrznej | Brak | Brak | Dostępny |
| Oznaczenie lokalizacji na mapie | Dostępny | Dostępny | Dostępny |
| Inne oferty z konta wyświetlane na stronie ogłoszenia | Brak | Brak | Dostępny |
| Eksport / import ogłoszeń przez API | Dostępny | Dostępny | Dostępny |
| Dodatkowe oznaczenie konta | Brak | Srebrny medal | Złoty medal |
| Ilość wyświetlanych numerów telefonu | 3x  | 3x  | 3x  |
| Dostęp do Strony o sprzedającym PRO<br><br>_Planowana dostępność w przyszłości_ | Dostępny | Dostępny | Dostępny |
| Dostęp do Centrum Benefitów | Dostępny | Dostępny | Dostępny |

Specyfikacja pakietów dla kategorii Części.

|     |     |     |     |
| --- | --- | --- | --- |
| Nazwa | Biznes Start | Biznes Standard | Biznes Pro |
| Czas emisji | 30 dni | 30 dni | 30 dni |
| Publikacja ogłoszeń w OLX.pl | Dostępny | Dostępny | Dostępny |
| Manager połączeń - spis połączeń | Dostępny | Dostępny | Dostępny |
| Manager Połączeń - raport połączeń | Dostępny | Dostępny | Dostępny |
| Manager połączeń - usługa bazowa | Dostępny | Dostępny | Dostępny |
| Ilość automatycznych podbić | Brak | 2x  | 4x  |
| Link do podstrony Dealera na liście wyników | Brak | Dostępny | Dostępny |
| Logo na stronie ogłoszenia | Brak | Dostępny | Dostępny |
| Logo na liście wyników | Brak | Brak | Dostępny |
| Link do strony zewnętrznej | Brak | Brak | Dostępny |
| Oznaczenie lokalizacji na mapie | Dostępny | Dostępny | Dostępny |
| Inne oferty z konta wyświetlane na stronie ogłoszenia | Brak | Brak | Dostępny |
| Eksport / import ogłoszeń przez API | Dostępny | Dostępny | Dostępny |
| Dodatkowe oznaczenie konta | Brak | Srebrny medal | Złoty medal |
| Ilość wyświetlanych numerów telefonu | 3x  | 3x  | 3x  |

Cennik usługi Wyróżniony Dealer (kategoria: Osobowe):

|     |     |     |
| --- | --- | --- |
| Pakiet 20 000 wyświetleń | Pakiet 50 000 wyświetleń | Pakiet 100 000 wyświetleń |
| 400 PLN | 750 PLN | 1200 PLN |

1.  Podane ceny są cenami netto.
2.  Cena za pakiet zostaje doliczona do faktury VAT wystawianej przez Grupę OLX zgodnie z pkt 8 Regulaminu za miesiąc, w którym pakiet został aktywowany.
3.  Pakiet jest aktywowany po opłaceniu usługi przez Dealera i pozostaje aktywny do czasu osiągnięcia przez daną kampanię reklamową maksymalnej liczby wyświetleń określonej w danym pakiecie, nie dłużej jednak niż przez okres 90 dni od dnia aktywacji pakietu. Po tym okresie pakiet przestaje być aktywny.
4.  Ponowne uruchomienie usługi Wyróżniony Dealer po upływie okresu, o którym mowa w pkt 3 powyżej, wymaga zakupu nowego pakietu.
5.  Grupa OLX nie ponosi odpowiedzialności za skuteczność usługi Wyróżniony Dealer rozumianą jako rzeczywista liczba wyświetleń kampanii reklamowej, rzeczywiste zwiększenie zainteresowania Ogłoszeniami Dealera lub Przedmiotami Ogłoszeń oferowanymi przez Dealera.

**Załącznik nr 2 Usługi Promowania Ogłoszeń**

1.  Serwis OTOMOTO umożliwia Dealerowi skorzystanie z następujących, dodatkowo płatnych Usług Promowania Ogłoszeń:  
      
    1.  Wyróżnienie na górze listy wyników
    2.  Wyświetlenie na stronie głównej
    3.  Oferta Dnia na stronie głównej
    4.  Publikacja ogłoszeń w Serwisie Olx.pl
    5.  Publikacja ogłoszeń w Serwisie Olx.ua
    6.  Promowanie ogłoszeń w Serwisie Olx.pl
    7.  Podbicie
2.  Pojedyncza aktywacja każdej z usług opisanych w punkcie 1. powyżej dotyczy jednego, wybranego przez Dealera Ogłoszenia.
3.  Usługa Wyróżnienie na górze listy wyników powoduje, że objęte nią Ogłoszenie wyświetlane jest na liście wyników wyszukiwania przed wszystkimi innymi Ogłoszeniami, które nie są promowane w ten sposób. Usługa widoczna wyłącznie dla Użytkowników przeglądających listę wyników wyszukiwania wg wyboru sortowania domyślnego od "wyróżnionych”. Użytkownik przeglądający listę wyników wyszukiwania w każdym momencie może samodzielnie zmienić kryterium sortowania listy. Ogłoszenia z aktywną usługą Promowania na początku listy są dodatkowo oznaczone niebieskim paskiem "Wyróżnione".
4.  Usługa Wyświetlenie na stronie głównej powoduje, że objęte nią Ogłoszenie umieszczone jest na stronie głównej Serwisu OTOMOTO, przy czym wybór Ogłoszeń odbywa się w drodze automatycznych losowań. Każde Ogłoszenie może zostać wylosowane wielokrotnie, jednakże pierwszeństwo mają Ogłoszenia, które dotychczas wylosowywano najrzadziej.
5.  Usługa Oferta Dnia na stronie głównej powoduje, że objęte nią Ogłoszenie umieszczone jest na 1 dzień, na stronie głównej Serwisu OTOMOTO w boksie Oferta Dnia, przy czym wybór Ogłoszeń odbywa się w drodze automatycznych losowań. Każde Ogłoszenie może zostać wylosowane wielokrotnie, jednakże pierwszeństwo mają Ogłoszenia, które dotychczas wylosowywano najrzadziej.
6.  Usługa Publikacja ogłoszenia w OLX powoduje, że objęte nią Ogłoszenie publikowane jest w Serwisie Olx.pl. Natomiast usługa Publikacji ogłoszenia w OLX.ua powoduje, że objęte nią Ogłoszenie publikowane jest również w Serwisie Olx.ua.
7.  Usługa Promowanie ogłoszeń w OLX umożliwia Partnerowi odpłatne promowania w Serwisie Olx.pl objętych nią Ogłoszeń. Aktualnie dostępne sposoby promowania Ogłoszeń w Serwisie Olx.pl oraz ich cena określone są w poniższym cenniku.
8.  Usługa Podbicie powoduje, że objęte nią Ogłoszenie wyświetlane jest na liście wyników wyszukiwania na takiej samej pozycji, na jakiej byłoby wyświetlane w chwili dodania Ogłoszenia w Serwisie OTOMOTO w standardowym trybie, przy czym Użytkownik przeglądający listę wyników wyszukiwania Ogłoszeń może następnie samodzielnie zmienić kryterium wyświetlania przedmiotowej listy.
9.  Usługi Promowania są również dostępne w pakietach tych usług, Aktywacja pakietu Usług Promowania Ogłoszeń następuje wraz z rozpoczęciem korzystania z Usług Promowania Ogłoszeń wchodzących w skład pakietu. Zasady dotyczące Usług Promowania Ogłoszeń objętych pakietem pozostają bez zmian.
10.  Usługi Promowania Ogłoszeń oraz ich pakiety są realizowane względem pojedynczego Ogłoszenia, tj. nie jest możliwe wykorzystanie pakietu Usług Promowania Ogłoszeń do różnych Ogłoszeń.
11.  Treść Ogłoszenia prezentowanego w serwisach, o których mowa w punkcie 14.1. Regulaminu, powinna być zgodna z zasadami wyrażonymi w regulaminach świadczenia usług w tych serwisach.
12.  W celu skorzystania z oferowanych Usług Promowania Ogłoszeń, Dealer samodzielnie dokonuje aktywacji w Serwisie OTOMOTO wybranych przez siebie usług.
13.  Dana Usługa Promowania Ogłoszenia w Serwisie OTOMOTO oraz w serwisach partnerskich rozpoczyna się nie później, niż w ciągu 2 godzin od chwili aktywacji wybranej usługi.

Dodatkowe wyróżnienia w OTOMOTO dla wszystkich kategorii z wyłączeniem Części (podane ceny są cenami netto) :

|     |     |     |     |     |     |     |
| --- | --- | --- | --- | --- | --- | --- |
| Wyróżnienia w OTOMOTO dotyczące kategorii | Osobowe, Dostawcze, Rolnicze, Ciężarowe, Budowlane, Przyczepy i Motocykle |     |     |     |     |     |
| Czas trwania usługi | 1 dzień | 3 dni | 5 dni | 7 dni | 15 dni | 30 dni |
| Wyróżnienie na górze listy wyników w OTOMOTO | Brak | 16,25 zł | 24,38 zł | 32,51 zł | 60,97 zł | 105,68 zł |
| Wyświetlanie na stronie głównej | Brak | 26,01 zł | 40,64 zł | 55,28 zł | 99,18 zł | 178,85 zł |
| Wyświetlanie na stronie głównej jako oferta dnia | 36,58 zł | 89,42 zł | 138,20 zł | Brak | Brak | Brak |

Dostępne wyróżnienia w OTOMOTO dla kategorii Części (podane ceny są cenami netto):

|     |     |     |     |     |     |     |
| --- | --- | --- | --- | --- | --- | --- |
| Czas trwania usługi | 1 dzień | 3 dni | 5 dni | 7 dni | 15 dni | 30 dni |
| Wyróżnienie na górze listy wyników OTOMOTO | Brak | 4,06 zł | 5,68 zł | 7,31 zł | 12,19 zł | 20,32 zł |
| Wyświetlanie na stronie głównej | Brak | 26,01 zł | 40,64 zł | 55,28 zł | 99,00 zł | 178,85 zł |
| Wyświetlanie na stronie głównej jako oferta dnia | 40,64 zł | 97,54 zł | 162,56 zł | Brak | Brak | Brak |
| Wyświetlenie ogłoszenia w  OLX | bez dodatkowych opłat |     |     |     |     |     |

 Dostępne wyróżnienia w OLX dla kategorii Osobowe (podane ceny są cenami netto):

|     |     |     |
| --- | --- | --- |
| Dotyczy kategorii | Osobowe |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 40,98 zł |
| Odświeżenie (podbicie) | 7 podbić | 44,39 zł |
| Odświeżenie (podbicie) | 1 podbicie | 8,93 zł |
| Umieszczenie na górze listy | 7 dni | 12,19 zł |
| Umieszczenie na górze listy | 30 dni | 28,45 zł |

Wyróżnienia w OTOMOTO dostępne w pakietach dla kategorii Osobowe (podane ceny są cenami netto):

|     |     |     |
| --- | --- | --- |
| Dotyczy kategorii | Osobowe |     |
| Nazwa pakietu | Zawartość pakietu | Cena |
| Biznesowy pakiet promowań 1 | 7 dni wyróżnienia na górze listy wyników<br><br> 7 dni umieszczenia na górze listy w OLX | 43,99 zł |
| Biznesowy pakiet promowań 2 | 7 podbić<br><br>7 dni wyróżnienie na górze listy wyników | 84,99 zł |
| Biznesowy pakiet promowań 3 | 7 podbić<br><br>7 podbić w OLX | 91,99 zł |
| Biznesowy pakiet promowań 4 | 7 dni wyświetlenia na stronie głównej<br><br>7 podbić<br><br>7 dni wyróżnienia na górze listy wyników | 119,99 zł |

Promowania w OLX dostępne w pakietach dla kategorii Osobowe (podane ceny są cenami netto):

|     |     |
| --- | --- |
| Pakiet MINI OLX | 10,72 zł |
| Pakiet MIDI OLX | 26,33 zł |
| Pakiet MAXI OLX | 54,65 zł |

Dostępne wyróżnienia w OLX dla kategorii Dostawcze i Ciężarowe (podane ceny są cenami netto):

|     |     |     |
| --- | --- | --- |
| Dotyczy kategorii | Dostawcze i Ciężarowe |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 46,83 zł |
| Odświeżenie (podbicie) | 7 podbić | 50,73 zł |
| Odświeżenie (podbicie) | 1 podbicie | 8,46 zł |
| Umieszczenie na górze listy | 7 dni | 8,12 zł |
| Umieszczenie na górze listy | 30 dni | 16,25 zł |

  
Promowania w OLX dostępne w pakietach dla kategorii Dostawcze i Ciężarowe (podane ceny są cenami netto):

|     |     |
| --- | --- |
| Pakiet MINI OLX | 5,85 zł |
| Pakiet MIDI OLX | 24,87 zł |
| Pakiet MAXI OLX | 82,73 zł |

Dostępne wyróżnienia w OLX dla kategorii Motocykle (podane ceny są cenami netto):

|     |     |     |
| --- | --- | --- |
| Dotyczy kategorii | Motocykle |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 35,12 zł |
| Odświeżenie (podbicie) | 7 podbić | 38,05 zł |
| Odświeżenie (podbicie) | 1 podbicie | 6,34 zł |
| Umieszczenie na górze listy | 7 dni | 8,12 zł |
| Umieszczenie na górze listy | 30 dni | 20,32 zł |

Promowania w OLX dostępne w pakietach dla kategorii Motocykle (podane ceny są cenami netto):

|     |     |
| --- | --- |
| Pakiet MINI OLX | 7,80 zł |
| Pakiet MIDI OLX | 20,48 zł |
| Pakiet MAXI OLX | 62,05 zł |

Dostępne wyróżnienia w OLX dla kategorii Budowlane (podane ceny są cenami netto):

|     |     |     |
| --- | --- | --- |
| Dotyczy kategorii | Budowlane |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 35,12 zł |
| Odświeżenie (podbicie) | 7 podbić | 38,05 zł |
| Odświeżenie (podbicie) | 1 podbicie | 6,34 zł |
| Umieszczenie na górze listy | 7 dni | 10,56 zł |
| Umieszczenie na górze listy | 30 dni | 20,32 zł |

Promowania w OLX dostępne w pakietach dla kategorii Budowlane (podane ceny są cenami netto):

|     |     |
| --- | --- |
| Pakiet MINI OLX | 10,14 zł |
| Pakiet MIDI OLX | 22,67 zł |
| Pakiet MAXI OLX | 62,05 zł |

Dostępne wyróżnienia w OLX dla kategorii Rolnicze (podane ceny są cenami netto):

|     |     |     |
| --- | --- | --- |
| Dotyczy kategorii | Rolnicze |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 22,83 zł |
| Odświeżenie (podbicie) | 7 podbić | 19,02 zł |
| Odświeżenie (podbicie) | 1 podbicie | 3,17 zł |
| Umieszczenie na górze listy | 7 dni | 9,50 zł |
| Umieszczenie na górze listy | 30 dni | 21,13 zł |

Promowania w OLX dostępne w pakietach dla kategorii Rolnicze (podane ceny są cenami netto):

|     |     |
| --- | --- |
| Pakiet MINI OLX | 9,12 zł |
| Pakiet MIDI OLX | 17,11 zł |
| Pakiet MAXI OLX | 39,39 zł |

Dostępne wyróżnienia w OLX dla kategorii Przyczepy (podane ceny są cenami netto):

|     |     |     |
| --- | --- | --- |
| Dotyczy kategorii | Przyczepy |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 30,44 zł |
| Odświeżenie (podbicie) | 7 podbić | 25,37 zł |
| Odświeżenie (podbicie) | 1 podbicie | 4,23 zł |
| Umieszczenie na górze listy | 7 dni | 7,39 zł |
| Umieszczenie na górze listy | 30 dni | 21,13 zł |

Promowania w OLX dostępne w pakietach dla kategorii Przyczepy (podane ceny są cenami netto):

|     |     |
| --- | --- |
| Pakiet MINI OLX | 10,14 zł |
| Pakiet MIDI OLX | 22,67 zł |
| Pakiet MAXI OLX | 62,05 zł |

Dostępne wyróżnienia w OLX dla kategorii Części (podane ceny są cenami netto):

|     |     |     |
| --- | --- | --- |
| Dotyczy kategorii Części | Części |     |
| Rodzaj wyróżnienia w OLX | Czas trwania usługi/ilość podbić | Cena |
| Strona główna | 7 dni | 24,59 zł |
| Odświeżenie (podbicie) | 7 podbić | 20,49 zł |
| Odświeżenie (podbicie) | 1 podbicie | 3,41 zł |
| Umieszczenie na górze listy | 7 dni | 6,82 zł |
| Umieszczenie na górze listy | 30 dni | 18,20 zł |

**Załącznik nr 3 Usługa Pakietów Automatycznych Podbić**

1.  Usługa Pakietów Automatycznych Podbić umożliwia wybór jednego z trzech dostępnych pakietów: Pakiet 3 podbić, Pakiet 5 podbić, Pakiet 7 podbić.
2.  Dealer ma możliwość aktywowania pakietu tylko i wyłącznie dla konkretnego Ogłoszenia, a nie konta Dealera.
3.  Aktywacja przez Dealera wybranego Pakietu Automatycznego Podbicia dla Ogłoszenia o konkretnej godzinie, skutkuje Podbiciem każdego kolejnego dnia o tej samej godzinie, w której nastąpił zakup Pakietu Automatycznego Podbicia, przy czym pierwsze podbicie następuje wraz z jego aktywacją.
4.  Wysokość opłat za pakiety Automatycznych Podbić (ceny netto):

Pakiety podbić w OTOMOTO dla wszystkich kategorii z wyłączeniem Części:

|     |     |     |     |     |
| --- | --- | --- | --- | --- |
| Podbicia dla wszystkich kategorii z wyjątkiem Części | Jednorazowe podbicie | Pakiet<br><br>3 podbić | Pakiet<br><br>5 podbić | Pakiet<br><br>7 podbić |
| Cena | 8,93 zł | 24,38 zł | 39,02 zł | 52,84 zł |

Pakiety podbić w OTOMOTO dla kategorii Części:

|     |     |     |     |     |
| --- | --- | --- | --- | --- |
| Podbicia dla kategorii Części | Jednorazowe podbicie | Pakiet<br><br>3 podbić | Pakiet<br><br>5 podbić | Pakiet<br><br>7 podbić |
| Cena | 2,02 zł | 5,68 zł | 8,93 zł | 11,37 zł |

**Załącznik nr 4 Środki na OTOMOTO**

1.  W ramach Serwisu OTOMOTO Dealerzy mają możliwość dokonania przedpłat tytułem korzystania z usług promowań w Serwisie OTOMOTO zgodnych z Załącznikiem nr 2, na zasadach określonych w niniejszym Załączniku.
2.  Wszystkie środki wpłacane przez Dealera tytułem przedpłaty na korzystanie z usług Serwisu OTOMOTO są automatycznie zamieniane na punkty. Punkty stają się środkiem płatniczym za usługi Serwisu OTOMOTO, w taki sposób, że 1 punktowi odpowiada wartość 1 PLN.
3.  Punkty gromadzone są na prowadzonym przez Grupę OLX koncie Dealera i są dostępne jako metoda płatności, podczas dokonywania zamawiania usług w ramach Serwisu OTOMOTO.
4.  Punkty nie podlegają zwrotnej wymianie na gotówkę, chyba, że przepisy prawa bądź regulacje Serwisu OTOMOTO stanowią inaczej.
5.  Kwota jednorazowo dokonanej przedpłaty wynosi nie mniej niż 50 (pięćdziesiąt) i nie więcej niż 3000 (trzy tysiące) PLN. Dokumentem potwierdzającym dokonanie przedpłaty jest nota księgowa, którą Dealer może pobrać po zalogowaniu do Serwisu OTOMOTO
6.  W przypadku dokonania przedpłaty tytułem korzystania z usług OTOMOTO Dealer może uzyskać bonus w postaci dodatkowych punktów na zasadach określonych w pkt 7.
7.  Wysokość bonusu jest ustalana jako określona część przedpłaty i każdorazowo zależy od wysokości wpłaty według poniższej tabeli:

|     |     |
| --- | --- |
| Wysokość wpłaty | Wysokość bonusu |
| 50 - 149 PLN | brak |
| 150 - 299 PLN | 5% wpłaconej kwoty |
| 300 - 499 PLN | 10% wpłaconej kwoty |
| 500 - 3000 PLN | 15% wpłaconej kwoty |

8.  Punkty wygasają jeśli Ogłoszeniodawca nie wykorzysta ich w terminie 60 dni od dnia dokonania ostatniej przedpłaty, co oznacza, że każda przedpłata dokonywana przez Ogłoszeniodawcę przedłuża okres ważności punktów o 60 dni.
9.  W przypadku usunięcia Ogłoszenia z powodu niezgodności z Regulaminem, Ogłoszeniodawca otrzymuje zwrot poniesionych opłat za usługi, o których mowa w punkcie 5.1 Regulaminu oraz punktach 1.1-4 Załącznika nr 2. Zwrot następuje w postaci zasilenia konta Ogłoszeniodawcy punktami w wysokości opłaty proporcjonalnie obniżonej o czas wykonywania usługi.
10.  Zasilenie konta Ogłoszeniodawcy punktami, o których mowa w punkcie 9, nie zmienia terminu ważności punktów zgromadzonych na koncie, z zastrzeżeniem, że punkty zgromadzone na koncie Ogłoszeniodawcy nie mogą wygasnąć przed upływem 30 dni od daty zasilenia, o którym mowa w niniejszym punkcie.

*   [](https://www.facebook.com/share.php?title=Regulamin+dla+Klient%C3%B3w+Biznesowych&u=https%3A%2F%2Fpomoc.otomoto.pl%2Fhc%2Fpl%2Farticles%2F360005056953-Regulamin-dla-Klient%25C3%25B3w-Biznesowych)
*   [](https://twitter.com/share?lang=pl&text=Regulamin+dla+Klient%C3%B3w+Biznesowych&url=https%3A%2F%2Fpomoc.otomoto.pl%2Fhc%2Fpl%2Farticles%2F360005056953-Regulamin-dla-Klient%25C3%25B3w-Biznesowych)
*   [](https://www.linkedin.com/shareArticle?mini=true&source=OTOMOTO&title=Regulamin+dla+Klient%C3%B3w+Biznesowych&url=https%3A%2F%2Fpomoc.otomoto.pl%2Fhc%2Fpl%2Farticles%2F360005056953-Regulamin-dla-Klient%25C3%25B3w-Biznesowych)

Czy ten artykuł był pomocny?

Tak Nie

Liczba użytkowników, którzy uważają ten artykuł za przydatny: 3 z 4

### Jeżeli nie znalazłeś(aś) odpowiedzi na pytanie:

*   ![](//theme.zdassets.com/theme_assets/517497/a5b2f21af537ebe14620b670ea9b950dc6080d96.svg)
    
    [Napisz do nas](https://pomoc.otomoto.pl/hc/pl/requests/new?ticket_form_id=70373)
    
*   ![](//theme.zdassets.com/theme_assets/517497/8d8ad1d29b7c8a3bcdb770dd0ebda06fc5659c76.svg)
    
    Czat
    

*   ![](//theme.zdassets.com/theme_assets/517497/0f055e052a8d80a0d6eaf0a386616364ae3e164d.svg)
    
    [Kontakt telefoniczny](tel:+48618803221 "+48618803221")
    

Poniedziałek - Piątek

Obsługa telefoniczna: 08:00 - 17:00

Obsługa mailowa: 08:00 - 20:00

Czat: 09:00 - 17:00

Sobota - Niedziela

Obsługa mailowa: 08:00 - 18:00

[Wróć do początku](#article-container)

Powiązane artykuły
------------------

*   [Cennik dla Klientów Biznesowych](https://pomoc.otomoto.pl/hc/pl/related/click?data=BAh7CjobZGVzdGluYXRpb25fYXJ0aWNsZV9pZGkE06BUDDoYcmVmZXJyZXJfYXJ0aWNsZV9pZGwrCLk5%2BdFTADoLbG9jYWxlSSIHcGwGOgZFVDoIdXJsSSJDL2hjL3BsL2FydGljbGVzLzIwNjg3Mjc4Ny1DZW5uaWstZGxhLUtsaWVudCVDMyVCM3ctQml6bmVzb3d5Y2gGOwhUOglyYW5raQY%3D--e1daa6eb29b87cfdaf49c1ccd899be924033695d)
*   [Regulamin dla Klientów Indywidualnych](https://pomoc.otomoto.pl/hc/pl/related/click?data=BAh7CjobZGVzdGluYXRpb25fYXJ0aWNsZV9pZGwrCJEX6dFTADoYcmVmZXJyZXJfYXJ0aWNsZV9pZGwrCLk5%2BdFTADoLbG9jYWxlSSIHcGwGOgZFVDoIdXJsSSJML2hjL3BsL2FydGljbGVzLzM2MDAwMzk5OTYzMy1SZWd1bGFtaW4tZGxhLUtsaWVudCVDMyVCM3ctSW5keXdpZHVhbG55Y2gGOwhUOglyYW5raQc%3D--bd9126131ac90c83ca72b6227a6a55d47047e059)
*   [Cennik dla Klientów Indywidualnych](https://pomoc.otomoto.pl/hc/pl/related/click?data=BAh7CjobZGVzdGluYXRpb25fYXJ0aWNsZV9pZGkEE0LmDDoYcmVmZXJyZXJfYXJ0aWNsZV9pZGwrCLk5%2BdFTADoLbG9jYWxlSSIHcGwGOgZFVDoIdXJsSSJGL2hjL3BsL2FydGljbGVzLzIxNjQxNjc4Ny1DZW5uaWstZGxhLUtsaWVudCVDMyVCM3ctSW5keXdpZHVhbG55Y2gGOwhUOglyYW5raQg%3D--0e7a37bab53b6dcd7e45b032cf0d365a2b4da7a6)
*   [Polityka prywatności](https://pomoc.otomoto.pl/hc/pl/related/click?data=BAh7CjobZGVzdGluYXRpb25fYXJ0aWNsZV9pZGwrCNqK7NFTADoYcmVmZXJyZXJfYXJ0aWNsZV9pZGwrCLk5%2BdFTADoLbG9jYWxlSSIHcGwGOgZFVDoIdXJsSSI7L2hjL3BsL2FydGljbGVzLzM2MDAwNDIyNTc1NC1Qb2xpdHlrYS1wcnl3YXRubyVDNSU5QmNpBjsIVDoJcmFua2kJ--637009d0f7f23a62d533d4345e52bf2185530f84)
*   [01.09.2020 - zmiana Regulaminu dla Klientów Biznesowych](https://pomoc.otomoto.pl/hc/pl/related/click?data=BAh7CjobZGVzdGluYXRpb25fYXJ0aWNsZV9pZGwrCFq5x9RTADoYcmVmZXJyZXJfYXJ0aWNsZV9pZGwrCLk5%2BdFTADoLbG9jYWxlSSIHcGwGOgZFVDoIdXJsSSJcL2hjL3BsL2FydGljbGVzLzM2MDA1MjE0NDQ3NC0wMS0wOS0yMDIwLXptaWFuYS1SZWd1bGFtaW51LWRsYS1LbGllbnQlQzMlQjN3LUJpem5lc293eWNoBjsIVDoJcmFua2kK--e0d885e47c35731cf5ec2f6145f2127a84bdbfa9)