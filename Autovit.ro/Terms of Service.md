**Termeni și condiții pentru clienții persoane fizice**

**Următorii Termeni și condiții pentru clienții persoane fizice se aplică începând cu data de 15.11.2022.**

**Veți găsi versiunea anterioară a Termenilor și Condițiilor** [aici](https://ajutor.autovit.ro/hc/ro/articles/360010628439-Regulament-persoane-fizice-anterior)**.**

**1\. Prevederi preliminare**

1. Acești Termeni și Condiții definesc regulile pentru furnizarea, de către OLX Online Services SRL, către utilizatorii de Internet, de servicii constând în a le permite acestora să posteze Anunturi pe Site-ul Autovit, împreună cu regulile de accesare și utilizare a resurselor site-ului Autovit.

2. Site-ul Autovit este disponibil la adresa: **autovit.ro** și printr-o aplicație mobilă. Condiția prealabilă pentru obținerea accesului la funcționalitățile Site-ului Autovit este utilizarea unui dispozitiv care comunică cu Internetul și care are un browser web standard. Operatorul de telecomunicații poate percepe o taxă suplimentară pentru accesul la aplicații de pe dispozitivele mobile.
3. Folosirea site-ului www.autovit.ro și a serviciilor furnizate de acesta sunt rezervate doar persoanelor care au împlinit vârsta de18 ani.

**2\. Definiții**

Următorii termeni, așa cum sunt definiți mai jos, vor avea următoarele semnificații:

1. **Furnizor/OLX Online Services SRL –** Societatea OLX Online Services SRL, persoană juridică română, cu sediul în Bucuresti, Sector 1, Sos. Nicolae Titulescu, nr. 4-8, Clădirea America House– Aripa de Vest, Etaj 5, înregistrată la Oficiul Registrului Comertului sub nr. J40/1674/2011, având codul de identificare fiscală RO22457535, fiind înregistrată în Evidența Prelucrării Datelor cu Caracter Personal sub nr. 17272, si avand nr. de telefon: 031/860.90.90 și email: sugestii@autovit.ro.

2. **Site-ul Autovit –** un site web operat de Furnizor, în limba română, disponibil în domeniul autovit.ro, prin intermediul unei aplicații mobile, precum și pe alte site-uri web administrate de partenerii Furnizorului, la care se face referire în paginile Site-ului Autovit.

3. **Anunț** – oferta publică lansată de un utilizator cu scopul de a fi publicată de către Furnizor, prin intermediul Site-ului Autovit, cu privire la vânzarea de vehicule sau produse conexe, în conformitate cu termenii și condițiile prevăzute în prezentul document.

4. **Utilizator** – Autorul Anunțului, precum și orice altă persoană care utilizează resursele Site-ului Autovit.

5. **Autorul Anunțului** – o persoană fizică, în vârstă de 18 ani și cu capacitate deplină de exercițiu sau o unitate organizatorică fără personalitate juridică, dar capabilă să dobândească drepturi și să își asume răspunderi în legătură cu Anunțul publicat de aceștia, care, în modul prevăzut prin prezenta, a încheiat un contract cu Furnizorul privind afișarea unui Anunț pe Site-ul Autovit și care utilizează serviciile furnizate în cadrul Site-ului Autovit.

6. **Cont al Autorului Anunțului**  – o înregistrare IT individualizată, care a fost creată pe Site-ul Autovit pentru Autorul Anunțului, pentru a face posibilă utilizarea de către acesta a Site-ului Autovit și care adună informații despre utilizarea de către Autorul Anunțului a Site-ului Autovit. Accesul la Cont este asigurat Autorulului Anunțului printr-o adresă de e-mail unică și o parolă. Contul Autorului Anunțului poate fi conectat doar la o singură adresă de e-mail.

7. **Lista de Prețuri** – o listă a prețurilor percepute de Furnizor Autorului Anunțului, pentru serviciile furnizate în cadrul Site-ului Autovit.

8. **Articol** – o mașină, dubă, camion, motocicletă, moped, scuter, quad, utilaj de construcții sau agricol, combină, motocicletă sau orice altă piesă, accesorii auto unice, precum și orice alte bunuri care, conform deciziei Furnizorului, pot face obiectul unui Anunț pe Site-ul Autovit.

9. **Vehicul** \-  orice tip de autovehicul, ca parte a definiției de mai sus.

10. **Fonduri** **Autovit** – un portofel electronic virtual, alocat automat Contului Autorului Anunțului, pentru a permite acestuia să efectueze plăți în avans pentru serviciile contra cost ale Site-ului Autovit. Pentru informații detaliate despre plățile în avans consultați Anexa nr. 7 la acest document.

11. **Website OLX -** site-ul www.olx.ro, inclusiv orice secțiune sau sub-pagină a acestuia, administrat de Furnizor, întreținut în domeniul olx.ro, disponibil și în cadrul altor site-uri administrate de partenerii Furnizorului.

12. **Termeni și Condiții** – prevederile din acest document, create de OLX Online Services SRL, care definesc condițiile și regulile pe care Utilizatorul trebuie să le respecte în vederea utilizării Site-ului Autovit, aplicabile în egală măsură la achiziționarea de către Utilizator a serviciilor furnizate de OLX Online Services SRL, prin intermediul Autovit.

13. **Consumator** – Autorul Anunțului, care este consumator în sensul articolului 2 din  Ordonanța 21/1992 privind protecția consumatorilor, respectiv orice persoană fizică sau grup de persoane fizice constituite în asociaţii, care activează pe Site-ul Autovit în scopuri din afara activităţii sale comerciale, industriale sau de producţie, artizanale ori liberale.

14. **Invalidare** – o situație în care (1) Articolul a fost vândut sau (2) Utilizatorul a modificat Anunțul în așa fel încât să indice că se referă la un articol diferit de cel inițial.

**3\. Termeni și Condiții Generale de Utilizare a Site-ului Autovit**

1\. Pentru a obține funcționalitatea completă a Site-ului Autovit, Utilizatorul trebuie să înregistreze un Cont și să utilizeze Site-ul Autovit după autentificarea la Contul său. Contul oferă Utilizatorului posibilitatea de a folosi, printre altele, următoarele funcționalități:

1. publicarea și gestionarea Anunțurilor publicate;
2. urmărirea Anunțurilor;
3. gestionarea plăților și facturilor aferente serviciilor prestate pe Site-ul Autovit de către Furnizor;
4. trimiterea și primirea de mesaje către și de la alți Utilizatori;
5. comandarea serviciilor de promovare a Anunțurilor.

2\. Înregistrarea contului necesită:

1. completarea formularului disponibil pe Site-ul Autovit și furnizarea datelor solicitate, inclusiv adresa de e-mail și o parolă unică sau autentificare printr-un furnizor extern de servicii precum Facebook, Google sau Apple;
2. citirea Termenilor și Condițiilor și a anexelor la prezenta și acceptarea prevederilor acestora.

3\. Un Anunț este postat pe Site-ul Autovit de către Autorul Anunțului, care este singurul responsabil pentru aranjarea conținutului său.

4\. Un Anunț trebuie să se refere, în mod clar, la vânzarea unui singur Articol. În timpul afișării Anunțului, Autorul Anunțului nu are posibilitatea de a schimba Articolul. În același timp, același Articol nu poate să facă obiectul unui alt Anunț la un moment dat. Pe Site-ul Autovit sunt afișate doar Anunțuri actualizate. Furnizorul are dreptul de a opri afișarea unui Anunț, dacă a stabilit, în mod rezonabil, că acesta a devenit invalid.

5\. Anunțul trebuie să specifice categoria corectă a Articolului (de exemplu, mașină de pasageri din categoria „pasager”) și să includă numai informații relevante pentru promovarea Articolului.

6\. Durata de bază de afișare a unui Anunț pe Site-ul Autovit este de cel mult 15 sau 30 de zile. Durata de afișare a Anunțului poate fi prelungită în mod corespunzător, în modul descris în prezentul document.

7\. Nu pot fi adăugate Anunțuri care nu au legătură cu industria auto.

8\. Conținutul unui Anunț trebuie să reflecte cu exactitate situația actuală de fapt și legală a Articolului, iar un Anunț poate fi postat numai dacă există o intenție reală de a vinde Articolul, la prețul specificat în Anunț. Orice informație despre Articol, inclusiv prețul, care rezultă din conținutul Anunțului, trebuie să fie în concordanță cu informațiile specificate de Autorul Anunțului în formularul completat în momentul adăugării Anunțului. Conținutul unui Anunț trebuie să precizeze în mod clar și fără ambiguitate dacă Anunțul are ca subiect un anumit set de Articole sau un singur Articol și să indice dacă prețul specificat de Anunț se referă la un set de Articole sau un singur Articol.

9\. Conținutul Anunțului, sub formă de fotografii adăugate de către Autorul Anunțului, trebuie să includă numai Articolul care face obiectul Anunțului. Fotografiile adăugate la Anunț de către Autorul Anunțului nu trebuie să conțină adrese de e-mail, adrese de site-uri web, numere de telefon, numere de mesagerie de internet, filigrane sau alte mărci care identifică Autorul Anunțului.

10\. Autorul Anunțului poate include un link video YouTube ca parte a conținutului Anunțului (în condițiile specificate pe youtube.com), care va fi o prezentare animată a Articolului (denumit în continuare „Videoclipul”). Videoclipurile pot fi adăugate de către Autorul Anunțului numai în câmpul desemnat; nu este permisă postarea videoclipurilor în câmpul Descriere Articol. Nu sunt permise videoclipuri care prezintă alt conținut decât prezentarea Articolului oferit, cum ar fi adrese de e-mail, adrese de site-uri web, numere de telefon, numere de mesagerie instantanee, filigrane sau alte mărci care identifică Autorul Anunțului.

11\. Autorul Anunțului va fi responsabil pentru conținutul pe care îl publică (inclusiv fotografii și videoclipuri) și declară și garantează faptul că respectivul conținut reflectă cu exactitate starea actuală a Articolului și este în conformitate cu legile aplicabile, iar publicarea acestuia nu încalcă Termenii și Condițiile, drepturile și interesele Furnizorului și drepturile terților, inclusiv drepturile de autor. Furnizorul nu va fi responsabil pentru nicio acțiune din partea Autorilor de Anunțuri, nici pentru acuratețea, fiabilitatea și legalitatea conținutului pe care îl publică.

12\. În scopul promovării Anunțului, Autorul Anunțului autorizează Furnizorul să publice fotografiile postate în Anunț pe rețelele sociale din România și străine în perioada în care Anunțul este afișat pe Site-ul Autovit. În plus, Autorul Anunțului, prin plasarea conținutului protejat prin drepturi de autor într-un Anunț, este de acord cu distribuirea sa gratuită, nelimitată în timp și teritoriu, pe site-urile web aparținând Furnizorului, precum și pe site-urile web partenere, cu care Furnizorul cooperează, în scopul:

1. înregistrării și reproducerii prin orice tehnică, inclusiv înregistrarea sau copierea pe orice suport;
2. intrării în memoria computerului și într-o rețea de computer și/sau multimedia;
3. expunerii și reproducerii publice;
4. utilizării în diverse formate, cu dreptul de a le încorpora integral sau parțial în alte lucrări și crearea de lucrări derivate.

13\. Descărcarea sau utilizarea materialelor disponibile în cadrul Site-ului Autovit necesită de fiecare dată acordul Furnizorului și nu poate încălca prevederile prezentului document și legile aplicabile, precum și interesele Furnizorului și ale Autorilor de Anunțuri. Datele și informațiile disponibile pe Site-ul Autovit nu trebuie să fie agregate sau prelucrate în scopul dezvăluirii către terți în cadrul altor site-uri de Internet și în afara Internetului. Marcajele Site-ului Autovit, inclusiv elementele grafice caracteristice, nu pot fi utilizate fără acordul Furnizorului.

14\. Descărcarea și reutilizarea unei părți irelevante din bazele de date utilizate pentru îndeplinirea sarcinilor Site-ului Autovit este permisă cu condiția ca aceasta să nu conducă la nici o încălcare a regulilor de utilizare a Site-ului Autovit, definite în Termeni și Condiții și, în special, aceasta să nu implice descărcarea, agregarea sau prelucrarea repetată și sistematică a datelor cu încălcarea Termenilor și condițiilor și nu va afecta în mod nerezonabil interesele legitime ale Furnizorului.

**4\. Încheierea unui contract**

1\. Încheierea unui acord de către Autorul Anunțului cu privire la afișarea Anunțului necesită desfășurarea activităților specificate la punctul 5.1 de mai jos și are loc la primirea de către Autorul Anunțului a mesajului transmis de Furnizor conform punctului 5.2 de mai jos.

2\. Regulile de retragere din contractul privind afișarea Anunțurilor de către un Consumator sunt prevăzute în Anexa nr. 5 la Termeni și Condiții.

3\. Furnizorul are dreptul de a verifica statutul Autorului Anunțului și de a refuza să-l recunoască drept Consumator dacă se constată că Anunțurile postate au legătură cu activitatea comercială sau profesională a Autorului Anunțului. În acest sens, Furnizorul ține cont, în special, de numărul de Anunturi postate (mai mare decât numărul de anunțuri postate de Consumatori) și de conținutul acestora. Un Autor al Anunțului căruia i s-a refuzat statutul de Consumator are dreptul să depună explicații și documente. Pe baza acestora, Furnizorul ia decizia finală în această privință.

**5\. Postarea și editarea unui Anunț de către Autorul Anunțului**

1\. Postarea unui Anunț de către Autorul Anunțului pe Site-ul Autovit necesită:

1.1. completarea formularului disponibil pe Site-ul Autovit, cel puțin în câmpurile marcate ca obligatorii, și acceptarea prealabilă a Termenilor și Condițiilor;

1.2 activarea Anunțului prin efectuarea plății (în sumă datorată integrală) folosind următoarele metode:

1.2.1. Transfer online, forma de plată electronică operată de PayU S.A.;

1.2.2. Plata prin sms, operată de Netopia Payments SRL;

1.2.3 Plata cu cardul, operată de PayU S.A;

1.2.4. Plata prin Paypal, operată de PayU S.A;

1.2.3 Plată prin Fonduri Autovit, colectate în Contul Autorului Anunțului.

2\. Odată ce toate activitățile enumerate la punctul de mai sus au fost efectuate de către Autorul Anunțului, Furnizorul trimite un mesaj la adresa de e-mail indicată în formular pentru a confirma acceptarea comenzii de afișare a Anunțului și pentru a furniza alte informații cerute de lege.

3\. Anunțurilor li se aplică regulile stabilite în Anexa nr. 4 – _Reguli pentru postare_, care stabilește și situațiile în care Furnizorul poate șterge, modifica și/sau bloca un Anunț.

4\. Anunțul este activat:

4.1. în cazul transferului online, adică a formei de plată electronică operată de PayU – la afișarea plății;

4.2. în cazul plății prin sms – la virarea taxei de către Netopia;

4.3. în cazul în care sunt utilizate fondurile Autovit colectate în Contul Autorului Anunțului – odată ce acestea au fost epuizate.

5\. Afișarea Anunțului pe Site-ul Autovit și pe site-urile partenere începe în cel mult 2 ore de la activarea Anunțului.

6\. Folosind formularul la care se face referire la punctul 5.1.1.1 de mai sus, Autorul Anunțului poate atașa de la 1 la 40 de fotografii ale Articolului la Anunț (în formatul specificat pe Site-ul Autovit).

7\. În perioada de afișare și în termen de 6 luni de la încetarea afișării pe Site-ul Autovit, Autorul Anunțului are acces la panoul administrativ care permite editarea Anunțului, adică modificarea conținutului acestuia, în câmpurile editabile, precum și extinderea termenului de afișare a Anunțului cu încă 15 sau 30 de zile, împreună cu alegerea metodei de activare a acestuia.

8\. Prelungirea termenului de afișare cu încă 15 sau 30 de zile necesită activarea în modul specificat la punctul 5.1.2 de mai sus și are loc nu mai târziu de 2 ore de la finalizarea acestuia. Dacă Anunțul nu este activat, așa cum este descris mai sus, în termen de 6 luni de la sfârșitul afișării sale, nu va fi posibilă reînnoirea afișarii acestuia.

9\. În cazul încetării anticipate a afișării Anunțului, din cauza eliminării Anunțului de către Autorul Anunțului sau dacă Articolul a fost vândut sau Autorul Anunțului a schimbat obiectul Anunțului într-un mod care indică faptul că acesta se referă la un Articol diferit de cel inițial, taxa percepută pentru publicarea Anunțului respectiv și a eventualelor servicii de promovare Anunț asociate pentru perioada neutilizată nu va fi returnată.

**6\. Promovarea Anunţurilor**

1\. Autorul Anunțului poate să-și promoveze suplimentar Anunțurile, prin activarea unuia sau mai multor servicii de promovare Anunțuri, cu taxă, definite în Anexa nr. 2 la prezentul document.

2\. Serviciile de promovare Anunțuri sunt furnizate din momentul activării lor și continuă pentru un anumit număr de zile, definit corespunzător de către Autorul Anunțului. În cazul în care metodele de promovare la care se face referire mai sus sunt selectate să dureze mai mult decât perioada de afișare a Anunțului, perioada de afișare se va prelungi automat cu încă 15 sau 30 de zile, după caz, ceea ce va avea ca rezultat perceperea unei taxe pentru afișarea Anunțului, conform Anexei nr. 1 - Lista de prețuri.

3\. Sfera și termenii anumitor Servicii de promovare Anunț pot fi definite în Termeni și condiții separate. În scopul serviciilor în cauză, drepturile și responsabilitățile Autorului Anunțului pot diferi de cele specificate în acești Termeni și Condiții. Acceptarea termenilor și condițiilor aplicabile este o condiție prealabilă pentru utilizarea acestor servicii.

**7\. Reguli privind răspunderea**

1\. În cazul în care acțiunile Utilizatorului încalcă prevederile Termenilor și Condițiilor, Furnizorul poate, în funcție de tipul și amploarea încălcării, să condiționeze utilizarea Site-ului Autovit de depunerea, de către User, a unei documentații suplimentare, care să confirme datele Utilizatorului sau de confirmarea de către Utilizator a îndeplinirii obligațiilor față de Furnizor, inclusiv executarea plăților restante, a trimiterii unei avertizări Utilizatorului prin e-mail, a suspendării funcționalității Contului Autorului Anunțului sau a Anunțului pentru o perioadă determinată sau nedeterminată, în scopul accesului la serviciile individuale de pe Site-ul Autovit, sau poate supune înregistrarea Contului Autorului Anunțului pe Site-ul Autovit acordului prealabil scris al Furnizorului.

2\. Permițând afișarea Anunțurilor, Furnizorul își rezervă dreptul de a le modifica în măsura în care este necesar și de a schimba categoria de Anunțuri selectate de Autorul Anunțului, în cazul în care se constată că Anunțul încalcă prezenții Termeni și Condiții, măsură care îi va fi comunicată Autorului Anunțului, fără întârzieri nejustificate.

3\. Furnizorul nu este responsabil pentru neexecutarea sau executarea necorespunzătoare de către Autorul Anunțului a oricăror contracte încheiate în legătură cu Anunțul sau pentru consecințele oricăror acțiuni întreprinse de către Autorul Anunțului și de către terți, cu încălcarea Termenilor și condițiilor. Furnizorul nu este responsabil pentru starea tehnică, siguranța sau legitimitatea Articolelor oferite sau pentru acuratețea și fiabilitatea informațiilor furnizate în Anunțuri de către Autorul Anunțului, și nici pentru capacitatea vânzătorilor și cumpărătorilor de a urmări tranzacția.

4\. Încălcările Termenilor și Condițiilor sunt considerate a include, de exemplu, afișarea unui Anunț care conține o ofertă de cumpărare sau schimb (în loc de vânzare) a Articolului sau o subestimare semnificativă a valorii Articolului, postarea unui Anunț privind unul sau mai multe Articole, manipularea cuvintelor cheie dintr-un Anunț, afișarea unui Anunț într-o categorie inadecvată sau furnizarea de informații înșelătoare într-un Anunț, precum și Anunțuri având un conținut care este în general considerat a fi ofensator, poartă semnele distinctive ale actelor de concurență neloială, încalcă principiile moralității, drepturi de autor sau alte drepturi de proprietate intelectuală, prejudiciază Furnizorul sau alte entități, precum și conținutul promoțional sau publicitar, link-uri sau logo-uri care direcționează către alte site-uri decât Autovit și conținut înșelător. Publicarea de Anunturi cu privire la Vehicule care sunt stricate sau arse, Anunțuri care reprezintă licitații pentru articole și adăugarea de fotografii cu produse sau servicii altele decât cele care fac obiectul Anunțului reprezintă, de asemenea, o încălcare a prezentului regulament. Acțiunile de mai sus vor duce la întreprinderea de către Furnizor a acțiunilor specificate la punctul 7.1 de mai sus.

5\. În plus, Furnizorul nu își asumă răspunderea pentru:

1. lipsa de interes pentru Articol;
2. orice îndeplinire a obligațiilor care decurg din garanția expresă și implicită cu privire la Articol;
3. orice declarații făcute de Utilizator către cealaltă parte la tranzacție;
4. funcționarea oricăror sisteme sau dispozitive TIC aflate în afara controlului Furnizorului;
5. evenimente de forță majoră.

6\. Orice materiale, inclusiv elementele grafice, precum și aspectul și componență acestora, mărcile comerciale și alte informații disponibile pe paginile Site-ului Autovit fac obiectul drepturilor exclusive ale Furnizorului sau ale Autorilor de Anunțuri. Elementele menționate sunt acoperite de drepturi de autor, drepturi de proprietate industrială, inclusiv drepturi care decurg din înregistrarea mărcilor și drepturi asupra bazelor de date și, ca atare, sunt protejate prin lege.

7\. Furnizorul își rezervă dreptul de a efectua verificări, atât în urma raportărilor primite, cât și în mod proactiv, și de a solicita informații despre Anunțurile Utilizatorilor (exemplu: actele de proprietate ale Vehiculului, precum factura, contract vânzare, carte Vehicul,  Seria de sasiu (V.I.N) și orice alte informații suplimentare necesare). Informațiile vor fi solicitate de Furnizor prin intermediul adresei de email, mesageriei sau telefonic. Furnizorul își rezervă dreptul de a dezactiva Anunțul/Contul Utilizatorului, în cazul unui refuz nejustificat de a transmite informațiile solicitate.

8\. Furnizorul își rezervă dreptul de a efectua verificări cu privire la istoricul Vehiculelor listate pe Site-ul Autovit, cu ajutorul platformelor de specialitate (ex. Auto DNA).

9\. Furnizorul își rezervă dreptul de a dezactiva Anunțurile Utilizatorilor, care, în urma verificărilor efectuate, prezintă Vehicule a căror situație nu corespunde informațiilor obținute sau rezultatului verificărilor efectuate de către Furnizor. Cu titlu de exemplu, dacă în urma verificărilor efectuate de către Furnizor, informațiile prezentate în cadrul Anunțului (exemplu: stare, kilometraj, dotări etc) diferă de cele obținute de Furnizor, Anunțul poate fi dezactivat.

10\. Furnizorul își rezervă dreptul de a refuza crearea unui cont sau de a bloca un cont deja creat în cazul în care, din verificările legitime ale Furnizorului, rezultă că Utilizatorul a produs sau poate produce un prejudiciu financiar societății OLX Online Services SRL.

**8\. Modalități de plată**

1\. Serviciile furnizate în cadrul Site-ului Autovit, în beneficiul Autorilor de Anunțuri, sunt contra cost. Cuantumul taxelor este specificat în Anexa nr. 1 - _Lista de prețuri_.

2\. Autorul Anunțului efectuează plăți în avans pentru utilizarea Site-ului Autovit, în condițiile definite în Anexa nr. 7.

3\. Pentru serviciile prestate în cadrul Site-ului Autovit, Furnizorul emite factură fiscală.

4\. Domeniul de aplicare și regulile detaliate de emitere și trimitere a facturilor sunt reglementate de Anexa nr. 6 la Termeni și Condiții.

**9\. Confidențialitate**

1\. Furnizorul colectează și prelucrează datele cu caracter personal furnizate de Utilizatori în conformitate cu legile aplicabile și cu Politica de confidențialitate, care poate fi studiată aici ([link](https://ajutor.autovit.ro/hc/ro/articles/360004226394-Noua-politica-de-confidentialitate)).

2\. Datele cu caracter personal ale Utilizatorilor sunt dezvăluite altor Utilizatori numai în cazurile expres prevăzute de Politica de Confidențialitate și în alte cazuri justificate, cu acordul prealabil al persoanei căreia îi aparțin aceste date.

3\. Utilizatorii trebuie să arhiveze pe cont propriu informațiile despre conținutul Anunțurilor și despre contractele încheiate în cadrul Site-ului Autovit.

**10\. Procedura de depunere și soluționare a reclamațiilor și sesizărilor**

1\. Utilizatorul are dreptul de a depune reclamații în cazul neexecutării sau executării necorespunzătoare de către Furnizor a serviciilor prestate în cadrul Site-ului Autovit, precum și în legătură cu utilizarea resurselor Site-ului Autovit.

2\. Reclamațiile trebuie formulate Furnizorului, prin e-mail, la următoarea adresă de e-mail:      ajutor@autovit.ro.

3\. O reclamație trebuie să conțină datele Utilizatorului (numele și prenumele, adresa de corespondență, adresa de e-mail și numărul de telefon), numărul Anunțului la care se referă reclamația (dacă există), precum și orice alte date care fac posibilă identificarea Anunțului, precum și împrejurările în susținerea reclamației.

4\. Reclamațiile vor fi procesate în cel mai scurt timp posibil, dar nu mai târziu de 30 de zile de la data primirii lor.

5\. În cazul în care detaliile furnizate în reclamație trebuie completate, Furnizorul va solicita Utilizatorului să indice informațiile suplimentare, în termenul specificat.

6\. Utilizatorul va fi informat cu privire la decizia privind reclamația, prin e-mail, la adresa de e-mail indicată în reclamație sau adresa de corespondență indicată Furnizorului.

**11\. Dezactivarea Anunțurilor**

1\. Dacă Anunțul nu este activat în decurs de 6 luni de la afișarea acestuia, nu va fi posibilă reînnoirea afișării acestuia.

2\. Dacă afișarea unui Anunț este finalizată înainte de data programată (15 sau 30 de zile), taxa pentru zilele de afișare neutilizate nu va fi rambursată.

**12**. **Durata și încetarea contractului**

1\. Furnizarea de servicii în cadrul Site-ului Autovit nu este limitată în timp, dar fiecare parte (furnizorul sau Autorul Anunțului) are dreptul de a rezilia contractul, în orice moment, cu un preaviz de o lună. Pentru a rezilia contractul, Autorul Anunțului trebuie să transmită o notificare la urmatoarea adresă de email: ajutor@autovit.ro.

2\. Furnizorul își rezervă dreptul de a rezilia contractul, cu efect imediat, dacă Autorul Anunțului nu respectă acești Termeni și Condiții.

3\. În cazul în care contractul a fost reziliat pe baza deciziei Furnizorului, Autorul Anunțului nu se poate reînregistra pe Site-ul Autovit, fără acordul prealabil separat și expres al Furnizorului.

**13\. Sistemul de evaluare**

1\. În cadrul Site-ului Autovit este pus la dispoziție un sistem de evaluare, care permite oricărui Utilizator să ofere o evaluare subiectivă a vânzătorilor profesioniști, în ceea ce privește experiența tranzacțională avută cu aceștia. Experiența tranzacțională se evaluează, în mod special, în funcție de: existența unei descrieri clare și serioase a Produsului, modul de comunicare între Utilizatori, receptivitate, implicare, timpul de achiziționare si/sau livrare a Produsului, punctualitate, etc. Baza evaluării este contactul dintre Utilizatori, sub orice formă, și nu exclusiv încheierea efectivă unei tranzacții.

2\. Evaluarea se realizează în modalitatea, forma, termenul și categoriile indicate în cadrul Paginii Autovit. Evaluarea va fi prezentată pe website, în anunțurile Utilizatorului, pe o scară de la 1 la 5 (până la o zecimală), pe baza mediei tuturor evaluărilor, emise de Utilizatori. În plus, evaluarea va arăta procentul de utilizatori care recomandă un anumit vânzător profesionist.

3\. Dacă unui utilizator i se acordă mai mult de o evaluare, fiecare astfel de evaluare va fi inclusă în evaluarea medie calculată pentru respectivul Utilizator.

4\. Furnizorul își rezervă dreptul de a exclude anumite evaluări din ratingul mediu al Utilizatorului sau de a șterge o evaluare, total sau partial, atunci când o evaluare sau un feedback:

1. se referă la un alt Utilizator decât cel evaluat;
2. este dată de Utilizator pentru sine;
3. este dată de către angajații, rudele și afinii Utilizatorului;
4. este dată ca urmare a contactului cu Utilizatorul numai în scopul de a oferi o evaluare și o opinie (de exemplu, pentru a supraestima sau subestima în mod artificial credibilitatea Utilizatorului);
5. este legată de un Cont creat pe baza unei adrese de e-mail temporare;
6. a fost expusă într-un mod care indică automatizarea expunerii sau prin intermediul unor soluții care să evite analiza traficului în rețea;
7. încalcă Termenii și Condițiile în alt mod.

**14\. Modificări ale Termenilor și Condițiilor**

1\. Furnizorul poate modifica oricând Termenii și Condițiile, inclusiv Lista de prețuri. Orice modificări, precum și datele de intrare în vigoare ale acestora vor fi comunicate de către Furnizor Utilizatorului pe pagina web a Site-ului Autovit și prin mijloace electronice de comunicare. În scopuri de comunicare, Furnizorul poate contacta Utilizatorul și prin chat-ul disponibil pe www.autovit.ro.

2\. Orice modificări ale acestor Termeni și Condiții și ale Listei de prețuri vor intra în vigoare nu mai devreme de 15 zile de la data postării lor pe Site-ul Autovit. Orice servicii activate de către Autorii de Anunțuri înainte de data intrării în vigoare a modificărilor acestor Termeni și Condiții vor fi furnizate în termenii anteriori.

3\. Dacă modificările Termenilor și Condițiilor nu sunt acceptate de către Autorul Anunțului, acesta din urmă trebuie să trimită o notificare relevantă la adresa de e-mail ajutor@autovit.ro. Aceasta va avea ca rezultat rezilierea imediată a contractului cu Furnizorul, cu condiția ca rezilierea să intervină la sfârșitul perioadei de afișare a tuturor Anunțurilor existente.                                                                                                                                                                                                                                                                                                                                                                                                                                                                  

**15\. Prevederi finale**

1\. În cadrul serviciilor disponibile pe Site-ul Autovit, Autorul Anunțului solicită Furnizorului să publice (și să modifice) Anunțuri pe orice alte site-uri web deținute de Furnizor sau de afiliații acestuia, precum și în alte medii, precum presa, TV, Internet și bannere sau panouri publicitare. În același timp, Furnizorul poate pune și un filigran cu numele Site-ului Autovit pe fotografiile Articolului, pentru a proteja fotografia împotriva utilizării neautorizate de către terți.

2\. Termenii și Condițiile sunt disponibile pe Site-ul Autovit. De asemenea, Furnizorul le transmite, prin e-mail, la adresele Autorilor de Anunțuri, în cazurile cerute de reglementările legale în vigoare.

3\. Contractul încheiat între Autorul Anunțului și Furnizor, cu privire la serviciile furnizate pe Site-ul Autovit, în condițiile definite aici, este guvernat de legea română.

4\. Orice dispută legată de serviciile furnizate în cadrul Site-ului Autovit va fi soluționată de instanțele competente din România.

5\. Consumatorul are posibilitatea de a recurge la un mecanism de solutionare alternativă a litigiului („SAL”) prin intermediul Entității SAL din cadrul Autorității Naționale pentru Protecția Consumatorului („ANPC”), procedura fiind disponibilă la adresa: [https://anpc.ro/galerie/file/diversefg/CerereSAL2.pdf](https://anpc.ro/galerie/file/diversefg/CerereSAL2.pdf). În cazul în care Direcția SAL nu poate analiza reclamația, va transmite ambelor părți o explicație privind motivele neanalizării litigiului în termen de 21 de zile calendaristice de la primirea dosarului de reclamație.

Direcția SAL dispune de un punct de contact la care consumatorii pot apela pentru a primi informații cu privire la procedura alternativă de soluționare a litigiilor si poate fi contactată la următoarele adrese: Blvd. Aviatorilor nr.72, Bucuresti, 011865, România, adresa de email dsal@anpc.ro sau la numărul de telefon 0213121275.

 **Anexe**

* Anexa Nr. 1 - Lista de Prețuri
* Anexa Nr. 2 - Servicii de promovare a Anunțurilor
* Anexa Nr. 3 - Serviciul de Reactualizări Automate și Pachete
* Anexa Nr. 4 - Reguli pentru postare
* Anexa Nr. 5 - Instrucțiuni privind retragerea din contract și modelul declarației privind retragerea
* Anexa Nr. 6 - Facturi Electronice
* Anexa Nr. 7 - Fonduri pentru Autovit