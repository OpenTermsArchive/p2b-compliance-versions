**Ultimo aggiornamento: 7 Febbraio 2022**

Le presenti condizioni e termini generali (le “**Condizioni Generali**") disciplinano i rapporti tra Sailsquare S.r.l. (“**Sailsquare**”), P.IVA 07860990964 e gli utenti (gli “**Utenti**”) identificati all'atto della creazione del proprio account (l’“**Account**”), per l’utilizzo dei siti web, le applicazioni e i servizi connessi gestiti da Sailsquare (la “**Piattaforma**”).

la Piattaforma di Sailsquare offre un luogo virtuale di incontro tra persone amanti del mare e della natura ove condividere esperienze (le “**Esperienze**”): gli Utenti che pubblicano e organizzano le Esperienze sono i “**Provider**”, mentre gli Utenti che cercano e prenotano le Esperienze sono i “**Traveller**”.

L’utilizzo della Piattaforma è, inoltre, disciplinato da specifiche condizioni di utilizzo della Piattaforma (le "[**Condizioni di Utilizzo della Piattaforma**](https://it.sailsquare.com/condizioni-utilizzo-sito)”), dalle policy relative ai Traveller "[**Traveller Policy**](https://it.sailsquare.com/policy-utente)" e ai Provider (le "[**Policy**](https://it.sailsquare.com/policy-skipper)") da particolari raccomandazioni (il “[**Codice di condotta**](https://it.sailsquare.com/codice-condotta-skipper)”) e dalle norme a tutela della privacy (la “[**Privacy Policy**](https://it.sailsquare.com/privacy)”), che formano parte integrante delle presenti Condizioni Generali (unitamente alle presenti Condizioni Generali, l’“**Accordo**”).

* * *

**1\. REGISTRAZIONE ALLA PIATTAFORMA**  

-----------------------------------------

1.  Sailsquare, a seguito della registrazione alla Piattaforma in conformità alle disposizioni previste dalle [Condizioni di Utilizzo della Piattaforma](https://it.sailsquare.com/condizioni-utilizzo-sito), concede all’Utente di utilizzare i servizi offerti dalla Piattaforma, nel rispetto delle disposizioni previste dall’Accordo.
2.  L'utente dichiara e garantisce di aver fornito informazioni esatte, veritiere, aggiornate e complete in merito alla propria identità, età, sesso, esperienza e capacità nautiche e ai propri dati personali in genere. Sailsquare non assume alcuna responsabilità in merito alla correttezza e completezza delle informazioni fornite dagli Utenti. In nessun caso Sailsquare potrà essere ritenuta responsabile, nei confronti degli Utenti o di terze parti, di danni derivanti da informazioni inesatte o incomplete fornite dagli Utenti.

* * *

**2\. PUBBLICAZIONE DI UNA ESPERIENZA**  

------------------------------------------

1.  Ogni Utente, dopo aver fatto richiesta di accreditamento ed essere stato abilitato, può pubblicare le proprie Esperienze sulla Piattaforma, all’interno di una pagina a ciascuna di esse dedicata (la “**Pagina dell’Esperienza**”), e proporle ad altri Utenti assumendo, in questo modo, la qualifica di Provider. Il Provider può essere un individuo, sia esso privato o professionista, oppure un soggetto che rappresenta una organizzazione quale, a titolo esemplificativo, un’associazione sportiva, una società di charter o un tour operator.
2.  Il Provider, ai fini di proporre un’Esperienza, deve specificare le caratteristiche dell’Esperienza stessa, quali, a titolo meramente esemplificativo e non esaustivo: la data di partenza, la durata, la destinazione, il numero di posti disponibili, l’itinerario e per le esperienze in barca a vela, le caratteristiche dell'imbarcazione utilizzata. Il Provider ha l’obbligo di informare tempestivamente tutti i Traveller che partecipano all’Esperienza (l’**Equipaggio**”) di ogni variazione della stessa, al fine di garantire una scelta consapevole da parte dell’Equipaggio. Resta inteso che, per cause di forze maggiore, quali, a titolo meramente esemplificativo e non esaustivo, condizioni meteorologiche e decisioni delle Autorità marittime competenti, o per motivi legati alla sicurezza dell’imbarcazione e/o dei suoi occupanti, a suo insindacabile giudizio, il Provider potrà modificare, anche in corso di svolgimento, le caratteristiche dell’Esperienza.
3.  Unitamente alle informazioni di cui al punto che precede, Il Provider deve indicare, per ogni Esperienza pubblicata:
    
    *   il numero minimo di persone che devono prendere parte all’Esperienza affinché la stessa possa essere confermata (l’”**Equipaggio Minimo**”);
    *   il prezzo per partecipare all'Esperienza (il “**Prezzo della Quota**”), espresso come prezzo a persona;
    *   l’eventuale prezzo scontato da applicare ai primi Traveller che prenotano l’Esperienza o che prenotano entro una certa data (il “**Prezzo Early Booking della Quota**”); e/o
    *   per le sole esperienze in barca a vela, il prezzo per riservare l’intera barca (il “**Prezzo Barca Intera**”);
    
    il Prezzo della Quota, il Prezzo Early Booking della Quota e il Prezzo Barca Intera di seguito, alternativamente, anche il “**Prezzo dell’Esperienza**”).
4.  Il Provider ha la responsabilità di stabilire quali servizi sono inclusi nel Prezzo dell’Esperienza. Per le esperienze in barca a vela, la barca e lo skipper devono sempre essere inclusi nel Prezzo dell’Esperienza.
5.  Il Provider si impegna, altresì, ad aggiornare tempestivamente il numero dei posti disponibili per ogni Esperienza pubblicata, a garantire l’effettiva disponibilità degli stessi e, in ogni caso, a dare priorità di imbarco ai Traveller rispetto ad eventuali soggetti terzi.

* * *

**3\. CONFERMA DELL’ESPERIENZA**  

-----------------------------------

1.  L’Esperienza, qualora non risulti già confermata dal Provider al momento della pubblicazione, si intenderà confermata (l’”**Esperienza Confermata**”) al verificarsi di una delle seguenti condizioni:
    1.  al raggiungimento dell’Equipaggio Minimo specificato dal Provider al momento della pubblicazione dell’Esperienza sulla Piattaforma;
    2.  a seguito della conferma dell’Esperienza, ad opera del Provider stesso, in qualsiasi momento prima della partenza, a prescindere dal raggiungimento dell’Equipaggio Minimo.
2.  Nel momento in cui un’Esperienza che non era precedentemente confermata diventa Confermata, tutti i Traveller a bordo ricevono una mail di notifica attestante tale passaggio di stato.
3.  Il Provider, una volta che l’Esperienza diventa Confermata, non può cancellarla e si impegna a svolgerla in conformità a quanto previsto dall’art. 2, comma 2, fatto salve le disposizioni delle [**Traveller Policy**](https://it.sailsquare.com/policy-utente) e [**Provider Policy**](https://it.sailsquare.com/policy-skipper).

* * *

**4\. OBBLIGHI E RESPONSABILITÀ DEL PROVIDER**  

-------------------------------------------------

1.  Il Provider è l’esclusivo responsabile dell’organizzazione dell’Esperienza, che dovrà svolgersi in conformità alle caratteristiche dell’Esperienza indicate agli Utenti, fatto salvo quanto disposto dall’art. 2, comma 2. Sailsquare non assume alcuna responsabilità in merito all’organizzazione e alla buona riuscita dell’Esperienza.
2.  Il Provider è l’esclusivo responsabile della scelta dell’imbarcazione e dei mezzi, alloggi attrezzature e quant’altro utilizzato per lo svolgimento dell’Esperienza, della relativa sicurezza e conformità alle normative applicabili. Qualora non utilizzi un’imbarcazione di sua proprietà, il Provider assume l’onere di sottoscrivere con soggetti terzi il relativo contratto di noleggio o locazione da diporto dell’imbarcazione. Rimane inteso che, in nessun caso, Sailsquare potrà essere responsabile dell’inadempimento da parte del Provider delle obbligazioni nascenti da tali contratti.
3.  In nessun caso il Provider potrà proporre o in qualsiasi modo deviare gli Utenti verso servizi diversi da quelli resi disponibili tramite la Piattaforma, in tal modo eludendo il sistema di pagamento di cui all’art. 4 che segue o, in ogni caso, ricevere pagamenti con modalità diverse da quelle rese disponibili tramite la Piattaforma. La violazione di tale impegno da parte del Provider costituisce grave violazione dell’Accordo e il responsabile sarà soggetto alla penale prevista all’art. 3 delle Condizioni di Utilizzo della Piattaforma.
4.  Il Provider dichiara e garantisce di essere in possesso di tutte le licenze, certificazioni ed autorizzazioni necessarie per lo svolgimento dell’Esperienza, di essere a conoscenza e di rispettare la normativa vigente nelle aree in cui si svolge l’Esperienza e di aver adempiuto a qualsiasi obbligo amministrativo o fiscale previsto dalla legge applicabile nelle aree in cui si svolge l’Esperienza. Sailsquare non garantisce la veridicità di quanto dichiarato dal Provider ed è esonerata da qualsiasi responsabilità, nei confronti di Utenti ed eventuali soggetti terzi, connessa o derivante da dichiarazioni false o incomplete del Provider o allo svolgimento dell’Esperienza.
5.  In nessun caso il Provider può chiedere il pagamento di ulteriori somme all’Equipaggio rispetto a quanto versato da ciascun membro dell’Equipaggio all’atto della prenotazione, ad esclusione delle spese extra indicate nella Pagina dell’Esperienza, che saranno suddivise tra tutti i componenti dell’Equipaggio, Provider escluso. La violazione di tale impegno da parte del Provider costituisce grave violazione delle disposizioni del presente Accordo e sarà sanzionata con una penale pari a dieci volte le somme indebitamente percepite.
6.  Nel caso di Esperienze in barca a vela, il Provider assumerà il comando dell’imbarcazione utilizzata per l’Esperienza, con le conseguenti responsabilità, inter alia, civili e penali, nei confronti dell’Equipaggio e di terzi.
7.  Nel caso di Esperienze in barca a vela, il Provider, in qualità di comandante dell’imbarcazione utilizzata, si impegna a fornire adeguate informazioni a tutti i Traveller imbarcati, prima che l’imbarcazione lasci gli ormeggi dal porto di imbarco, riguardo le norme di comportamento, l'utilizzo dell'attrezzatura di bordo, le manovre a cui sarà loro eventualmente richiesto di partecipare, la posizione e utilizzo delle dotazioni di sicurezza personali e collettive e le procedure da adottare in caso di emergenza.
8.  Gli obblighi informativi del Provider all’atto della partenza/inizio di ogni Esperienza nei confronti dei Traveller che vi prendono parte, di cui al comma 7 che precede, sono da considerarsi applicabili, in generale, ad ogni tipo di Esperienza.

* * *

**5\. OBBLIGHI E RESPONSABILITÀ DEL TRAVELLER**  

--------------------------------------------------

1.  Data la natura delle Esperienze pubblicate su Sailsquare, il Traveller è tenuto a comunicare al Provider, prima della prenotazione, qualsiasi condizione fisica particolare che possa inficiare la sicurezza del Traveller stesso durante l’Esperienza, ovvero qualsiasi forma di disabilità motoria o condizione di mobilità ridotta - permanente o provvisoria - quali, a titolo esemplificativo e non esaustivo, un arto rotto, mancante o distrofia muscolare (la “**Condizione Particolare**”).  
    Una volta comunicata la Condizione Particolare, è il Provider a dover valutare se la fruizione dell’Esperienza da parte de Traveller possa avvenire senza compromettere la sicurezza sua e dell’Equipaggio, e a comunicare la sua valutazione al Traveller. Nel caso in cui la Condizione Particolare si verifichi successivamente alla prenotazione ma prima della partenza dell’Esperienza, il Traveller è tenuto a informare immediatamente il Provider per consentirgli di valutare la situazione.
2.  In caso di mancata comunicazione della Condizione Particolare al Provider prima della prenotazione, di prenotazione effettuata nonostante una valutazione negativa da parte del Provider sulla possibilità di partecipare in sicurezza all’Esperienza, o nel caso in cui la Condizione Particolare si verifichi successivamente alla prenotazione, il Provider ha diritto di non consentire al Traveller la fruizione dell’Esperienza ove dovesse ritenere che la Condizione Particolare possa inficiare lo svolgimento in sicurezza dell’Esperienza. In questo caso, il Traveller non ha diritto a ottenere alcun rimborso, integrale o parziale, di quanto versato.
3.  Prima di prendere parte all’Esperienza, il Traveller è comunque tenuto a comunicare al Provider altre condizioni particolari quali, a titolo esemplificativo e non esaustivo, uno stato di gravidanza, la presenza di allergie gravi o la necessità di assumere farmaci salvavita, per far si che il Provider sia a conoscenza di ogni condizione che richieda specifiche attenzioni, e l’Esperienza possa quindi svolgersi in tutta sicurezza.

* * *

**6\. COSTI DEL SERVIZIO**  

-----------------------------

1.  Sailsquare si riserva il diritto di addebitare agli Utenti, oltre a eventuali imposte applicabili, dei costi per l'uso della Piattaforma ogni volta che una prenotazione viene confermata. Sailsquare si riserva, altresì, il diritto di modificare tali costi in qualsiasi momento: le modifiche non avranno effetto sulle prenotazioni effettuate prima della relativa data di entrata in vigore.  
    Per imposta applicabile si intende qualsiasi imposta sulle vendite, imposta sul valore aggiunto (IVA), imposta sui beni e servizi, imposte turistiche, tasse, nonché altre simili imposte indirette o altra trattenuta e tassa sul reddito personale o societario che Sailsquare, a norma delle leggi applicabili, potrebbe dover raccogliere e versare alle agenzie fiscali competenti.
2.  I costi che Sailsquare applica per l’uso della Piattaforma (complessivamente, i “**Costi del Servizio**”) si dividono in costi addebitati ai Traveller (il “**Costo del Servizio del Traveller**”) e costi addebitati ai Provider (il “**Costo del Servizio del Provider**”), e variano in base al valore del Prezzo dell’Esperienza. A seconda delle leggi previste dalla giurisdizione pertinente, potrebbe essere applicata L’IVA su Costi del Servizio: laddove applicabile, pertanto, i Costi del Servizio includeranno l’IVA.

* * *

**7\. PRENOTAZIONE E PAGAMENTO DELL’ESPERIENZA**  

---------------------------------------------------

1.  Il Provider può, prima che il Traveller effettui la prenotazione, concordare con lui, esclusivamente tramite gli strumenti messi a disposizione dalla Piattaforma, un valore del Prezzo dell’Esperienza diverso da quello pubblicatoa sulla Pagina dell’Esperienza, valido per la prenotazione di un determinato numero di posti oppure, per le sole esperienze in barca a vela, dell’intera barca (il ”**Prezzo dell’Offerta Personalizzata**”).
2.  In fase di checkout, al valore determinato applicando, in alternativa:
    
    1.  Il Prezzo della Quota o il Prezzo early Booking della Quota, moltiplicato per il numero di posti selezionati, oppure
    2.  Il Prezzo Barca Intera, oppure
    3.  il Prezzo dell’Offerta Personalizzata
    
    (l’”**Importo Lordo della Prenotazione**”) vengono applicati eventuali sconti a carico di Sailsquare (gli “**Sconti Sailsquare**”), quali quelli derivanti dall'utilizzo di coupon. Successivamente, il Traveller ha la possibilità di selezionare, al verificarsi di determinate condizioni, uno o più servizi aggiuntivi a pagamento offerti da Sailsquare (i “**Servizi Aggiuntivi Sailsquare**“), tra cui:
    *   **Condizioni di rimborso estese:** il Traveller può estendere le casistiche per le quali ha diritto a ricevere un rimborso in caso di cancellazione della propria prenotazione , secondo quanto meglio specificato all’interno delle [Traveller Policy](https://it.sailsquare.com/policy-utente);
    *   **Pagamenti in tranche**: facoltà di versare un acconto al momento della prenotazione e il saldo entro 30 giorni dalla data di partenza.
3.  Per finalizzare la prenotazione dell’Esperienza, al Traveller viene richiesto il pagamento dell’Importo Lordo della Prenotazione, oltre al Costo del Servizio del Traveller e al costo dei Servizi Aggiuntivi Sailsquare, dedotti gli Sconti Sailsquare (complessivamente il “**Importo Totale della Prenotazione**”).
4.  Per gestire i pagamenti elettronici connessi con le prenotazioni delle Esperienze, Sailsquare si affida ad un servizio esterno (la “**Piattaforma di Pagamento**”). I servizi gestiti dalla Piattaforma di Pagamento sono forniti principalmente da Stripe Inc. ("**Stripe**") e sono soggetti alle condizioni dell’Accordo relativo agli account connessi Stripe ([Stripe Connected Account Agreement](https://stripe.com/connect-account/legal)), che include i Termini del servizio Stripe (Stripe Terms of Service), collettivamente detti “Accordo sui servizi Stripe” (“[Stripe Services Agreement](https://stripe.com/it/legal)”). Accettando l’Accordo o continuando a operare in qualità di Utente della Piattaforma, l’Utente accetta di essere vincolato all’Accordo sui servizi Stripe e alle eventuali modifiche apportate da Stripe di tanto in tanto.
5.  Il pagamento dell'Importo Totale della Prenotazione deve essere effettuato dal Traveller tramite la Piattaforma di Pagamento, al fine di garantire la sicurezza della transazione. Il Provider nomina la Piattaforma di Pagamento quale proprio agente provvisorio di raccolta dei pagamenti allo scopo esclusivo di ricevere l’Importo Lordo della Prenotazione. Il Provider accetta che il pagamento effettuato dal Traveller è da considerarsi alla stregua di un pagamento corrisposto direttamente a lui medesimo.

* * *

**8\. CANCELLAZIONE E RIMBORSI**  

-----------------------------------

1.  1\. I termini applicabili alla cancellazione di una prenotazione da parte del Traveller o del Provider e le relative policy di rimborso sono descritti nelle [Traveller Policy](https://it.sailsquare.com/policy-utente) e nelle [Provider Policy](https://it.sailsquare.com/policy-skipper), che formano parte integrante delle presenti Condizioni Generali.

* * *

**9\. PROBLEMI OCCORSI DURANTE L’ESPERIENZA**  

------------------------------------------------

1.  Fatto salvo quanto disposto dagli artt. 6, 7 e 8, il Traveller non avrà diritto ad alcun rimborso, totale o parziale, di quanto versato per la prenotazione di un’Esperienza nel caso in cui, per cause di forza maggiore, maltempo o altri fattori sia pregiudicato il pieno godimento dell’Esperienza o lo svolgimento del programma previsto.

* * *

**10\. VERSAMENTO DELL’IMPORTO LORDO DELLA PRENOTAZIONE**  

------------------------------------------------------------

1.  Il Provider, per poter ricevere l’Importo Lordo della Prenotazione raccolto per suo conto, deve preventivamente fornire i propri dati di pagamento e fatturazione, nonché informare tempestivamente Sailsquare di ogni successiva variazione. Il Provider, pertanto, si impegna a fornire tali informazioni al più tardi contestualmente alla pubblicazione della prima Esperienza sulla Piattaforma. In caso di mancata comunicazione o comunicazione tardiva di tali informazioni, Sailsquare si riserva di ritardare a sua volta, a suo insindacabile giudizio, il versamento dell’Importo Lordo della Prenotazione al Provider. Nel caso inoltre, in cui i dati di pagamento forniti risultino errati o non aggiornati, Sailsquare si riserva di riaddebitare al Provider i costi aggiuntivi - amministrativi e per commissioni bancarie - sostenuti. Sailsquare non assume alcuna responsabilità in merito alla non accuratezza o veridicità dei dati di pagamento e fatturazione forniti dal Provider.
2.  L’Importo Lordo della Prenotazione, al netto del Costo del Servizio del Provider, verrà versato al Provider decorsi due giorni lavorativi dalla partenza dell’Esperienza a cui si riferisce.

* * *

**11\. OBBLIGHI E RESPONSABILITÀ DI SAILSQUARE**  

---------------------------------------------------

1.  Sailsquare si impegna a fornire il servizio di gestione della Piattaforma in conformità all’Accordo. Resta inteso che Sailsquare fornisce esclusivamente un servizio di gestione della Piattaforma, non essendo in alcun modo parte del rapporto instauratosi tra Traveller e Provider. In particolare Sailsquare non fornisce alcun servizio riconducibile alla prenotazione e/o fornitura di:
    1.  crociere in nave o imbarcazione da diporto, inclusi eventuali servizi accessori forniti da skipper ed hostess;
    2.  navi o imbarcazioni da diporto;
    3.  pacchetti turistici, servizi alberghieri, di trasporto e/o di ristorazione.
2.  Sailsquare non verifica l’autenticità delle informazioni fornite dagli Utenti. In nessun caso Sailsquare potrà essere ritenuta responsabile dei dati, informazioni e/o contenuti forniti dagli Utenti, siano essi accessibili o meno al pubblico, per la non veridicità di detti dati, informazioni o contenuti, per gli errori o omissioni che potrebbero contenere, o per i danni, cagionati a Utenti o terzi, derivanti dall'utilizzo dei dati, informazioni e/o contenuti mostrati o trasmessi da qualsiasi Utente attraverso la Piattaforma.
3.  SAILSQUARE, NELLA PROPRIA QUALITÀ DI MERO GESTORE DELLA PIATTAFORMA, NON ASSUME ALCUNA RESPONSABILITÀ IN ORDINE ALL’ORGANIZZAZIONE E BUONA RIUSCITA DELLE ESPERIENZE PUBBLICATE SULLA PIATTAFORMA. IL PROVIDER RIMANE, PERTANTO, IN CONFORMITÀ A QUANTO DISPOSTO DALL’ART. 4, UNICO ED ESCLUSIVO RESPONSABILE IN RELAZIONE ALL’ORGANIZZAZIONE E BUONA RIUSCITA DELLE ESPERIENZE PROPOSTE.
4.  L’eventuale rinuncia o cancellazione di una Esperienza o di una prenotazione da parte del Traveller o del Provider, non può in alcun modo essere imputata a Sailsquare, riguardando esclusivamente il rapporto tra Traveller e Provider. Pertanto, è esclusa qualsiasi responsabilità di Sailsquare in relazione alla cancellazione di Esperienze o prenotazioni, fatto salvo gli obblighi di rimborso di cui agli artt. 7 e 8.

* * *

**12\. DURATA E RISOLUZIONE**  

--------------------------------

1.  Il presente Accordo tra Sailsquare e l’Utente entra in vigore al momento della creazione dell’Account da parte dell’Utente e rimane in vigore fino alla sua risoluzione da parte dell’Utente o di Sailsquare.
2.  L’Utente può risolvere l’accordo in qualsiasi momento cancellando il proprio Account, inviandone richiesta via mail a Sailsquare. Dal momento della ricezione da parte dell'Utente della mail di conferma della cancellazione, all’Utente non sarà più consentito l'accesso alla Piattaforma.
3.  Sailsquare può, a suo insindacabile giudizio, sospendere l’accesso o limitare l’uso temporaneamente alla Piattaforma nel caso di sospetta mancata osservanza da parte dell'Utente dell’Accordo.
4.  In caso di violazione da parte dell’Utente delle disposizioni dell’Accordo, Sailsquare si riserva il diritto di risolvere il contratto ai sensi dell’art. 1456 c.c., limitando l’uso, sospendendo o cancellando l’Account dell’Utente che si è reso responsabile dell’inadempimento, fatta salva la richiesta della penale di cui all’art. 3 delle Condizioni di Utilizzo della Piattaforma, a titolo di risarcimento del danno.
5.  A seguito della sospensione o cancellazione di un Account, qualsiasi prenotazione ad esso associata - nel caso in cui l’Account sia associato a un Traveller - e qualsiasi Esperienza pubblicata, e le prenotazioni ad essa associate - nel caso in cui l’Account sia associato a un Provider - potrà essere cancellata da Sailsquare, a suo insindacabile giudizio. Il Traveller non avrà diritto a nessun rimborso e il Provider non avrà diritto a nessun pagamento per le prenotazioni cancellate in seguito alla sospensione del proprio Account. Nel caso in cui l’Account sia associato a un Provider, inoltre, Sailsquare, relativamente alle Esperienze pubblicate dal Provider, si riserva la possibilità di:
    *   Comunicare agli Equipaggi che la loro prenotazione è stata cancellata;
    *   Rimborsare completamente gli Equipaggi, indipendentemente dai termini di cancellazione;
    *   Contattare gli Equipaggi e informarli di Esperienze alternative a disposizione.
6.  Resta inteso che l’Utente è responsabile per tutte le attività effettuate tramite il proprio Account fino al momento della sua definitiva cancellazione.

* * *

**13\. RISERVATEZZA E DATI PERSONALI**  

-----------------------------------------

1.  I dati personali riguardanti gli Utenti sono trattati in conformità alle disposizioni del Reg. CE 27.04.2016, N. 2016/679/UE, così come meglio specificato all'interno della [Privacy Policy](https://it.sailsquare.com/privacy).

* * *

**14\. MODIFICHE CONTRATTUALI**  

----------------------------------

1.  Le presenti Condizioni Generali, unitamente ai termini e alle policy che ne costituiscono parte integrante, come definito in premessa, costituiscono l’unico accordo tra le parti e sostituiscono ogni precedente o contestuale contratto scritto o orale con riferimento al medesimo oggetto.
2.  Sailsquare si riserva il diritto, al fine di migliorare la qualità dei propri servizi, di modificare, in qualsiasi momento l’Accordo.
3.  In caso di modifica dei documenti facenti parte integrante dell’Accordo, Sailsquare pubblicherà la versione aggiornata del/i documento/i sulla Piattaforma, aggiornando contestualmente la data di "Ultimo aggiornamento" del/i documento/i interessato/i. Nel caso in cui l’Utente non sia d'accordo con le modifiche può risolvere immediatamente l’Accordo, in conformità a quanto previsto all’art. 11 che precede. In caso di mancata risoluzione da parte dell’Utente prima della data in cui le modifiche diventano efficaci, l’accesso o l’utilizzo della Piattaforma costituirà accettazione dell’Accordo, così come modificato.

* * *

**15\. RINUNCE**  

-------------------

1.  Qualora una parte non dia attuazione a una qualsiasi disposizione dell’Accordo o ad un qualunque diritto da questo previsto, tale omissione non sarà considerata rinuncia e in nessun modo inciderà sulla validità dello stesso. Qualsiasi rinuncia o impossibilità da parte di una delle parti di esercitare una qualsiasi previsione o diritto previsti nell’Accordo non precluderà o pregiudicherà la possibilità di esercitare successivamente tale previsione o diritto.

* * *

**16\. NULLITÀ PARZIALE**  

----------------------------

1.  Qualora una qualsiasi condizione, clausola, disposizione contenuta nell’Accordo fosse ritenuta invalida o inefficace da un tribunale competente, tale invalidità non avrà effetto sulla validità o efficacia delle altre clausole, condizioni e disposizioni e la condizione, clausola o disposizione invalida sarà considerata come non inclusa nell’Accordo.

* * *

**17\. LEGGE APPLICABILE E FORO COMPETENTE**  

-----------------------------------------------

1.  Le presenti Condizioni Generali e la conclusione, l’interpretazione e la validità delle medesime sono disciplinate dalla legge italiana.
2.  Nel caso in cui un Utente persona fisica utilizzi la Piattaforma per un uso che possa essere considerato estraneo alla sua attività professionale, di seguito indicato anche come “Consumatore”, se le norme di legge a protezione dei consumatori, aventi carattere imperativo, vigenti nel paese di residenza dell’Utente, contengono disposizioni più vantaggiose per l’Utente, tali disposizioni si applicheranno in ogni caso, a prescindere che l’Utente scelga o meno di avvalersi delle leggi del proprio Paese di residenza (le “**Disposizioni Obbligatorie**”).
3.  Il Tribunale di Milano, in Italia, avrà giurisdizione e competenza territoriale esclusiva sulle controversie relative o derivanti dall’esecuzione dell’Accordo.
4.  Nonostante la clausola di competenza di cui sopra, un Consumatore può anche presentare ricorso per l'esecuzione delle Disposizioni Obbligatorie in un tribunale del Paese in cui è domiciliato. Per i Consumatori nello Spazio Economico Europeo, è possibile, inoltre, inviare un reclamo tramite la piattaforma della Commissione Europea per la risoluzione online delle controversie, raggiungibile a questo indirizzo: [http://ec.europa.eu/odr](http://ec.europa.eu/odr).

* * *

**18\. ACCETTAZIONE DELL’ACCORDO**  

-------------------------------------

1.  L’utilizzo della Piattaforma è subordinato all’accettazione, da parte dell’Utente, dell’Accordo, che si intende accettato al momento della registrazione alla Piattaforma.
2.  L’accettazione dell’Accordo è integrale. L’Utente non può, pertanto, scegliere di applicare solo una parte di esso o di formulare specifiche riserve su di esso.
3.  Ai sensi e per gli effetti di cui agli artt. 1341 e/o 1342 c.c., l’Utente dichiara espressamente di accettare le seguenti clausole delle presenti **Condizioni Generali**:  
      
    2\. PUBBLICAZIONE DI UNA ESPERIENZA  
    3\. CONFERMA DELL’ESPERIENZA  
    4\. OBBLIGHI E RESPONSABILITÀ DEL PROVIDER  
    5\. OBBLIGHI E RESPONSABILITÀ DEL TRAVELLER  
    6\. COSTI DEL SERVIZIO  
    7\. PRENOTAZIONE E PAGAMENTO DELL’ESPERIENZA  
    8\. CANCELLAZIONE E RIMBORSI  
    9\. PROBLEMI DURANTE l’ESPERIENZA  
    10\. VERSAMENTO DELL’IMPORTO LORDO DELLA PRENOTAZIONE  
    12\. DURATA E RISOLUZIONE  
    14\. MODIFICHE CONTRATTUALI  
    15\. RINUNCE  
    17\. LEGGE APPLICABILE E FORO COMPETENTE  
    18\. ACCETTAZIONE DELL’ACCORDO  
      
    e le seguenti clausole delle [**Condizioni di Utilizzo della Piattaforma**](https://it.sailsquare.com/condizioni-utilizzo-sito):  
      
    1\. REGISTRAZIONE ALLA PIATTAFORMA  
    2\. CONTENUTI GENERATI DALL’UTENTE  
    3\. OBBLIGHI DELL’UTENTE E PENALI  
    4\. RESPONSABILITÀ DELL’UTENTE  
    5\. LIMITAZIONE DI RESPONSABILITÀ DI SAILSQUARE  
    6\. PROPRIETÀ INTELLETTUALE